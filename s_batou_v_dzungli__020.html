<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dolores">
    <meta name="apple-mobile-web-app-capable" content="yes">
    <title>Dolores</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__019.html">
    <link rel="next" href="./s_batou_v_dzungli__021.html">
    <meta name="nb-order" content="16">
    <link rel="self" href="s_batou_v_dzungli__020.html">
    <meta name="nb-identifier" content="pilatova-s-batou-v-dzungli-2e13e28">
    <meta name="nb-role" content="chapter">
  </head>
  <body data-nb-words="1357" data-nb-chars="7693" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Dolores</span></h1>
        <p class="chunk" data-nb-ref-number="2" data-nb-words="1" data-nb-chars="6"><span class="idea" data-nb-ref-number="2" id="idea2" data-nb-words="1" data-nb-chars="6">Dojojó</span></p>
        <p class="chunk" data-nb-ref-number="3" data-nb-words="313" data-nb-chars="1761"><span class="idea" data-nb-ref-number="3" id="idea3" data-nb-words="313" data-nb-chars="1761">Říkala jsem si&nbsp;tak, Dojojó. Dolores jsem totiž moc nemohla vyslovit, když jsem byla malá. A&nbsp;všichni to&nbsp;ode mě&nbsp;převzali. Ještě když jsem byla na&nbsp;právech v&nbsp;portugalské Coimbře, psala mi&nbsp;tam máma dopisy a&nbsp;oslovovala mě&nbsp;v&nbsp;nich Milá Dojojó. Jen dědeček mi&nbsp;říkal česky Doloresko. Dlouho jsem si&nbsp;myslela, že&nbsp;všechny ty&nbsp;jeho příběhy o&nbsp;Československu a&nbsp;o&nbsp;Zlíně jsou legendy. Mýty a&nbsp;báje. Něco, co&nbsp;se&nbsp;dětem vypráví a&nbsp;na co&nbsp;se&nbsp;vzpomíná, ale dítě si&nbsp;z&nbsp;toho v&nbsp;hlavě poskládá svou vlastní pohádku. Copak si&nbsp;dokáže představit, jak se&nbsp;utíká před fašisty nebo před komunisty? Představovala jsem si&nbsp;to&nbsp;různě, vždycky před spaním, a&nbsp;pak jsem ve&nbsp;snech vídávala dědečka, jak se&nbsp;plíží se&nbsp;samopalem přes zasněžené lesy, nebo tetu Editu, jak jede na&nbsp;střeše vlaku a&nbsp;vlasy jí&nbsp;vlají ve&nbsp;větru a&nbsp;ona se&nbsp;jen tak tak udrží, ale zezadu ji&nbsp;pak podepře strýc Nelson a&nbsp;zachytí ji, když málem spadne pod kola. A&nbsp;pak jsem jednou jela za&nbsp;tetou Editou do&nbsp;Bataguassú. V&nbsp;Sao Paulu jsme dávali s&nbsp;maminkou dohromady folklorní kroužek Slavia a&nbsp;já o&nbsp;tom chtěla říct všem krajanům v&nbsp;Brazílii osobně. Pozvat je&nbsp;na&nbsp;naše první vystoupení, nalákat k&nbsp;nám do&nbsp;souboru jejich děti a&nbsp;vnuky, najít v&nbsp;jejich knihovnách a&nbsp;policích knížky o&nbsp;folkloru, poprosit je&nbsp;o&nbsp;desky a&nbsp;kazety s&nbsp;lidovou muzikou nebo se&nbsp;s&nbsp;nimi jen tak seznámit. Byla to&nbsp;moje mise. A&nbsp;v&nbsp;tom novém městě u&nbsp;břehu širokánské řeky Paraná jsem potkala pana Dobeše. Pracoval pro dědu v&nbsp;Bataguassú jako hlavní manažer. Drobný mužík s&nbsp;kulatou hlavou v&nbsp;úhledném šedém saku mi&nbsp;ke&nbsp;všem těm legendám přidal i&nbsp;jednu svou dobrodružnou o&nbsp;tom, jak v&nbsp;osmačtyřicátém utíkali z&nbsp;Československa na&nbsp;podvozku mládežnického autobusu přes hranice. Když to&nbsp;vyprávěl, měl v&nbsp;oku takovou jiskru, že&nbsp;kdyby přeskočila na&nbsp;vyschlé pastviny, lehl by&nbsp;celý stát Mato Grosso do&nbsp;Sul popelem.</span></p>
        <p class="chunk" data-nb-ref-number="4" data-nb-words="510" data-nb-chars="2917"><span class="idea" data-nb-ref-number="4" id="idea4" data-nb-words="510" data-nb-chars="2917">Ptala jsem se&nbsp;ho, jaké to&nbsp;bylo, když přišel poprvé sem do&nbsp;pralesa, který teprve čekal na&nbsp;to, až&nbsp;ho&nbsp;chlapi jako on&nbsp;vykácejí. „Víš, cérečko, když jsme sem přijeli, nebylo tady nic. Pár malých, krachujících farmiček, děcka s&nbsp;nafouklými bříšky a&nbsp;indiáni Guaraní. Ti&nbsp;se&nbsp;ale raději schovávali a&nbsp;moc nevystrkovali nos, protože s&nbsp;bílými muži měli svoje špatné zkušenosti. Pamatuju si&nbsp;hlavně vedro. Bylo nejdřív suché jako rozpálená pánev, která se&nbsp;mi&nbsp;přilepila na&nbsp;mozek a&nbsp;udělala z&nbsp;něho volské oko. A&nbsp;pak hned zase vlhké, když se&nbsp;přehnala sprška deště a&nbsp;prales a&nbsp;pláně kolem těch farmiček na&nbsp;nás začaly dýchat horkou, lepkavou páru. A&nbsp;taky jsem viděl trochu rozmazaně, jako bych se&nbsp;ocitl v&nbsp;nějaké jiné, červeno-zeleno-modré dimenzi. Červená hlína a&nbsp;prach pod botama, zelená všude kolem mě&nbsp;a&nbsp;nad hlavou nebeská, nekonečná modrá rozlehlost. Jindra Trach­ta, manažer z&nbsp;Batayporã, ten by&nbsp;ti&nbsp;to&nbsp;asi dokázal popsat líp. Byl to&nbsp;filolog a&nbsp;filozof, uměl tolik jazyků a&nbsp;tak krásně psal! Všem nám vždycky pomáhal psát dopisy domů. Jindra by&nbsp;to&nbsp;zkrátka popsal mnohem líp, ale když jsme si&nbsp;o&nbsp;tom někdy povídali, vnímali jsme ty&nbsp;první dny dost podobně. Jako nějakou pralesní fata morgánu. Jen ta&nbsp;cesta červeným prachem, ta&nbsp;vypadala skutečná. A&nbsp;na té&nbsp;cestě stál býk. Celý sebou smýkal a&nbsp;máchal kopyty do&nbsp;vzduchu. Byl to&nbsp;mladý býček, ještě skoro tele, ale musel mít svých dobrých dvě stě kilo nejmíň. A&nbsp;krásné zakroucené rohy. Nechápali jsme, proč zrovna tady provozuje ten býčí tanec svatého Víta. Až&nbsp;po&nbsp;chvíli jsme uviděli sucuri. Místní tak říkají anakondám. Moje první anakonda! Holka jedna hadí. Ocas měla omotaný kolem obrovského vrásčitého stromu ipé u&nbsp;cesty, zrovna růžově kvetl. Měla ho&nbsp;jako páčidlo, byla o&nbsp;ten strom pevně zapřená a&nbsp;všechnu svou hadí sílu napínala proti nebohému býčkovi. Vylezla z&nbsp;řeky, zapřela se&nbsp;a&nbsp;skočila na&nbsp;toho býka, když se&nbsp;pásl ve&nbsp;stínu. Nemohl ji&nbsp;vidět, protože její zelenošedá kůže se&nbsp;v&nbsp;listí neslyšně vlnila a&nbsp;tiše vyčkávala, až&nbsp;bude horko největší a&nbsp;býček tak otupělý, že&nbsp;ji&nbsp;nevycítí. Bojoval, zmítal se&nbsp;v&nbsp;jejím stisku a&nbsp;nakonec začal ochabovat, červený prach kolem přestával vířit… a&nbsp;my jenom celí zpitomělí zírali na&nbsp;ten souboj zvířete proti zvířeti. Až&nbsp;se&nbsp;najednou sucuri odmotala od&nbsp;stromu a&nbsp;odplazila se&nbsp;na&nbsp;břeh řeky a&nbsp;tam zmizela ve&nbsp;vodě i&nbsp;s&nbsp;býkem. Musela ho&nbsp;pak u&nbsp;dna trávit několik měsíců. Anakondy to&nbsp;tak dělají, víš, cérečko, tož tak to&nbsp;bylo. To&nbsp;bylo moje první setkání s&nbsp;divočinou.“ „A&nbsp;nebál jste se?“ vyhrkla jsem celá zpocená, jak jsem si&nbsp;představovala horko, býka a&nbsp;anakondu. „Cha! A&nbsp;čeho? Zvířat? Ale né, já&nbsp;měl revolver Smith &amp; Wesson a&nbsp;za pasem nůž a&nbsp;bič v&nbsp;ruce. Né, my&nbsp;sa&nbsp;nebáli, cérečko, vůbec ničeho sme sa&nbsp;nebáli. Já&nbsp;ti&nbsp;něco povím, my&nbsp;byli svobodní. Mladí a&nbsp;svobodní. Nic před náma nestálo, nikdo nám neporoučel, mohli jsme si&nbsp;dělat, co&nbsp;jsme chtěli, a&nbsp;měli jsme ohromnou chuť tady za&nbsp;to&nbsp;pořádně vzít. Opřít se&nbsp;do&nbsp;toho na&nbsp;plné pecky, ale bát sa? Né, bát sa&nbsp;tady nebylo čeho, cérko.“</span></p>
        <p class="chunk" data-nb-ref-number="5" data-nb-words="77" data-nb-chars="424"><span class="idea" data-nb-ref-number="5" id="idea5" data-nb-words="77" data-nb-chars="424">Když mi&nbsp;to&nbsp;vyprávěl, vzpomněla jsem si&nbsp;na&nbsp;jednu dědovu básničku. Jmenovala se&nbsp;Rio Pardo a&nbsp;byla o&nbsp;Hnědé řece, ve&nbsp;které žije sucuri. Možná ji&nbsp;děda napsal potom, co&nbsp;mu&nbsp;pan Dobeš vyprávěl stejnou historku jako mně. Ale už&nbsp;jsem se&nbsp;ho&nbsp;nestihla zeptat. Byl v&nbsp;té básničce nezvykle poetický, netlačil tolik na&nbsp;pilu poučování. A&nbsp;já si&nbsp;přeříkala ty&nbsp;verše a&nbsp;mohla alespoň na&nbsp;chvíli být se&nbsp;všemi těmi chlapy na&nbsp;břehu řeky Pardo statečná:</span></p>
        <p class="chunk" data-nb-ref-number="6" data-nb-words="20" data-nb-chars="108"><span class="idea" data-nb-ref-number="6" id="idea6" data-nb-words="4" data-nb-chars="26">„Sucuri“ tam křičí chlapi,<br></span>
          <span class="idea" data-nb-ref-number="7" id="idea7" data-nb-words="6" data-nb-chars="30">na&nbsp;stromě, hle! Tam je! Vizte!<br></span>
          <span class="idea" data-nb-ref-number="8" id="idea8" data-nb-words="5" data-nb-chars="24">Na&nbsp;břehu pak tygra tlapy<br></span>
          <span class="idea" data-nb-ref-number="9" id="idea9" data-nb-words="5" data-nb-chars="28">otisk v&nbsp;hlíně třpytně čisté.</span>
        </p>
        <p class="chunk" data-nb-ref-number="7" data-nb-words="71" data-nb-chars="427"><span class="idea" data-nb-ref-number="10" id="idea10" data-nb-words="71" data-nb-chars="427">Od&nbsp;té&nbsp;doby jsem si&nbsp;přísahala, že&nbsp;budu taky taková. Svobodná. Plná nadšení, elánu, síly a&nbsp;chuti se&nbsp;do&nbsp;toho pořádně opřít. Šla jsem studovat práva. Chtěla jsem totiž spravedlnost. Spravedlnost pro dědečka. Pro celou naši rodinu. Vymazat ten starý nespravedlivý škraloup. Chtěla jsem bojovat. Být jako ta&nbsp;anakonda, co&nbsp;se&nbsp;utká s&nbsp;býkem, chtěla jsem všechno pohltit a&nbsp;se vším se&nbsp;vypořádat. A&nbsp;taky jsem se&nbsp;naučila střílet. Od&nbsp;maminky.</span></p>
        <p class="chunk" data-nb-ref-number="8" data-nb-words="364" data-nb-chars="2043"><span class="idea" data-nb-ref-number="11" id="idea11" data-nb-words="364" data-nb-chars="2043">Jenže ne&nbsp;všichni čeští chlapi byli takoví jako pan Dobeš. Některých jsem se&nbsp;i&nbsp;trochu bála. Měli v&nbsp;očích něco jiného než nadšení. V&nbsp;ruce drželi sklenku s&nbsp;kořalkou a&nbsp;sedávali v&nbsp;místní dřevěné kůlně s&nbsp;tuláky a&nbsp;námezdními lovci jaguárů, s&nbsp;indiánskými kopáči z&nbsp;Paraguaye, a&nbsp;když s&nbsp;nimi hráli karty o&nbsp;peníze, vynášeli česky trumfy. Říkala jsem si&nbsp;ale, že&nbsp;by&nbsp;si&nbsp;některý z&nbsp;nich mohl pamatovat… ne, vlastně ne, zajímalo mě, proč jsou z&nbsp;nich takové trosky, když by&nbsp;mohli být jako jiní baťováci, proč z&nbsp;nich vyprchalo to&nbsp;nadšení. Možná měl strýc Tomáš Baťa pravdu s&nbsp;tím, jak dělníkům zakazoval ve&nbsp;Zlíně pití, jak se&nbsp;štítil každé kapky alkoholu. Ale mě&nbsp;hlavně zajímal pan Laďa. Byl z&nbsp;prý z&nbsp;Hané a&nbsp;já se&nbsp;ho&nbsp;chtěla zeptat na&nbsp;kroje, na&nbsp;Moravu a&nbsp;chtěla jsem s&nbsp;ním mluvit, abych zase trochu opucovala svůj moravský přízvuk, rozšafné dědečkovo tož. Našla jsem pana Laďu v&nbsp;té kůlně, seděl na&nbsp;zemi a&nbsp;hlavou se&nbsp;opíral o&nbsp;dřevěné laťky. Bylo tam vedro jak v&nbsp;pekle a&nbsp;do kotle přikládala hejna komárů a&nbsp;pach potu a&nbsp;ohmataných karet. Přidřepla jsem k&nbsp;jeho promaštěným kalhotám a&nbsp;flekům na&nbsp;košili a&nbsp;kazatelsky se&nbsp;ho&nbsp;otázala: „Pane Laďo, nechcete jít domů, proč tady tak vysedáváte, ještě budete nemocný.“ Prohlédl si&nbsp;mě&nbsp;jak švába nakaženého žlutou horečkou a&nbsp;štítivě, ale rychle, jako by&nbsp;sám byl taky šváb, si&nbsp;odsedl dál do&nbsp;tmavého kouta. Nad hlavou mu&nbsp;jazýčkem kmitala malá ještěrka. „Tož ty&nbsp;di&nbsp;do&nbsp;prdele,“ řekl mi&nbsp;pan Laďa tak měkce, tak tiše, ale já&nbsp;to&nbsp;dobře slyšela. „Proč tak pijete?“ zmohla jsem se&nbsp;na&nbsp;hloupou otázku. Chlapi kolem, kteří se&nbsp;na&nbsp;nás dívali, na&nbsp;mě, slečinku z&nbsp;města ve&nbsp;světlých šatech s&nbsp;krajkou a&nbsp;blonďatým mikádem, a&nbsp;na bílého ožralu, co&nbsp;za&nbsp;něj už&nbsp;dávno nikdo neplatí panáky, protože to&nbsp;nikdy nikomu neoplatí, ti&nbsp;se&nbsp;nemohli nabažit toho podivného výjevu, který jsme jim zadarmo předváděli. „Vstaňte, pane Laďo, slyšíte, opřete se&nbsp;o&nbsp;mě a&nbsp;vstaňte,“ tahám ho&nbsp;na&nbsp;vzduch, nevím, co&nbsp;mě&nbsp;to&nbsp;popadlo, ale strašně chci, aby se&nbsp;dostal z&nbsp;té kůlny ven, teď hned. Aby vystřízlivěl, abych ho&nbsp;mohla zachránit. „Vstaňte, uvidíte, všecko bude dobré, jen teď vstaňte.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>