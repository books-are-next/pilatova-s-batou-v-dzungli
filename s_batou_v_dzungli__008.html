<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ludmila">
    <meta name="apple-mobile-web-app-capable" content="yes">
    <title>Ludmila</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./s_batou_v_dzungli__007.html">
    <link rel="next" href="./s_batou_v_dzungli__009.html">
    <meta name="nb-order" content="4">
    <link rel="self" href="s_batou_v_dzungli__008.html">
    <meta name="nb-identifier" content="pilatova-s-batou-v-dzungli-e4a0599">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1572" data-nb-chars="9294">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Ludmila</span></h1>
        <section>
          <p class="chunk" data-nb-ref-number="2" data-nb-words="4" data-nb-chars="26"><span class="idea" data-nb-ref-number="2" id="idea2" data-nb-words="4" data-nb-chars="26">(Dcera Jana Antonína Bati)</span></p>
        </section>
        <section>
          <p class="chunk" data-nb-ref-number="3" data-nb-words="465" data-nb-chars="2829"><span class="idea" data-nb-ref-number="3" id="idea3" data-nb-words="465" data-nb-chars="2829">Byl bílý jako křída. Kolikátý už&nbsp;by&nbsp;to&nbsp;byl infarkt? I&nbsp;když to&nbsp;tak nevypadalo. Myslela jsem si, že&nbsp;je&nbsp;mu&nbsp;jenom špatně, že&nbsp;něco snědl, nebo že&nbsp;se&nbsp;prostě jako už&nbsp;tolikrát přecpal. Zavolala jsem doktorovi Andrademu, aby přijel do&nbsp;Batatuby, a&nbsp;aby přijel rychle. Je&nbsp;to&nbsp;infarkt. Sakra. Sákra! Tož co&nbsp;už&nbsp;včil… to&nbsp;je&nbsp;mi, pane, pěkná čučka, jak říkala stařenka Gerbecová v&nbsp;Hradišti, jak říkal doktor Gerbec. Včil už&nbsp;nic. Jeli jsme do&nbsp;ohromné nemocnice Beneficência Portugesa v&nbsp;Sao Paulu. Je&nbsp;to&nbsp;skoro měsíc. Na&nbsp;posteli pořád malý dřevěný skládací stoleček, aby mohl psát. Prací vzdorovat smrti. Naše pilná rodina práce. Pilnou a&nbsp;požehnanou prací vzdorovat všemu. Smrti i&nbsp;životu. Po&nbsp;ruce papír a&nbsp;tužku. Plnicí pero nechce, když se&nbsp;na&nbsp;delší dobu zamyslí, vysychá mu&nbsp;inkoust. Střídáme se&nbsp;s&nbsp;maminkou, vypadá unaveně. Ona i&nbsp;on, všichni vypadáme unaveně. On&nbsp;si&nbsp;pořád něco zapisuje. Pořád rozhoduje, bere na&nbsp;sebe zodpovědnost. Každý den si&nbsp;ji&nbsp;navléká jako čistou košili. A&nbsp;utahuje si&nbsp;kravatu práci. Pořád přemýšlí. Pořád je&nbsp;tady. Ráno se&nbsp;budí brzy. Chce, abychom otevřeli okno, aby mohl volněji dýchat, aby viděl východ slunka. Díval se&nbsp;do&nbsp;slunka, ale to&nbsp;já&nbsp;viděla, jak se&nbsp;propadá do&nbsp;svého putování po&nbsp;všech fabrikách, co&nbsp;je&nbsp;rozesel po&nbsp;světě a&nbsp;co tam rostly jako houby po&nbsp;dešti, jako žampiony v&nbsp;dobře pohnojené půdě. Fabriky, které všichni všude obdivovali, jejich baťovácký systém, úhlednost, účelnost, bezchybné fungování, výkonnost, příležitosti. Fabriky, které byly všem trnem v&nbsp;oku. Kapitalistům i&nbsp;komunistům. Viděla jsem ho, jak jezdí a&nbsp;všechno dobře obhlíží, jak přemýšlí, co&nbsp;kde koupit, vynalézt, zúročit, vzdělat, zlepšit, zpeněžit, osídlit… vím ale, že&nbsp;právě teď se&nbsp;žene s&nbsp;honáky za&nbsp;stády bílých býků po&nbsp;prašných cestách s&nbsp;červenou hlínou. Brouzdá s&nbsp;nimi po&nbsp;březích řeky Paraná a&nbsp;po večerech jí&nbsp;u&nbsp;táboráků kusy pečeného buvolího masa rukama a&nbsp;nemusí se&nbsp;žinýrovat a&nbsp;odkrajovat tlusté ani dbát na&nbsp;slušné vychování. Dívá se&nbsp;do&nbsp;mohutných proudů kalné Paraná a&nbsp;touží vysušit všechny bažiny, které jsou kolem. Zkrotit tu&nbsp;řeku! Rozhodně mu&nbsp;nestačí, že&nbsp;tam na&nbsp;mrtvých pahýlech stromů každý večer hřadují hejna bílých volavek, že&nbsp;je&nbsp;to&nbsp;jejich království. On&nbsp;chce, aby z&nbsp;těch mokrých bublajících bahnisek bylo něco užitečného, budoucnost, něco pro lidi. Ne&nbsp;pro volavky. Touží dostat na&nbsp;kolena tu&nbsp;mohutnou, pyšnou řeku a&nbsp;využít všechnu tu&nbsp;pýchu a&nbsp;mohutnost k&nbsp;pokroku, k&nbsp;něčemu lepšímu, než co&nbsp;téhle krajině přisoudily sudičky, které rozdaly špatné karty nezaměstnaným bezzemkům. Už&nbsp;tady místo pustiny vidí stát moderní domy a&nbsp;továrny, kina a&nbsp;nábřeží, úhledné zahrady místo džungle. Touží ochočit si&nbsp;tu&nbsp;divokou přírodní aroganci. Svázat ji&nbsp;tím největším mostem, jaký Brazílie kdy viděla, být tak trochu Karlem IV., být všude jinde jen ne&nbsp;tady, uvázaný k&nbsp;těmhle nabíleným stěnám a&nbsp;naškrobenému prostěradlu a&nbsp;srdci, které je&nbsp;nespolehlivé a&nbsp;pořád bolí.</span></p>
          <p class="chunk" data-nb-ref-number="4" data-nb-words="195" data-nb-chars="1105"><span class="idea" data-nb-ref-number="4" id="idea4" data-nb-words="195" data-nb-chars="1105">Říká, že&nbsp;cítí vůni damy da&nbsp;noite. Nechci mu&nbsp;to&nbsp;vyvracet, přestože je&nbsp;srpen a&nbsp;noční dáma kvete v&nbsp;březnu. Co&nbsp;na&nbsp;tom, kdy ten pitomý strom kvete! On&nbsp;teď touží po&nbsp;jeho sladké vůni. A&nbsp;po dortu. Po&nbsp;sněhových pusinkách. Po&nbsp;uzeném hovězím jazyku. Po&nbsp;šťouchaných bramborách s&nbsp;osmaženou cibulkou. Po&nbsp;másle. Po&nbsp;zmrzlině. Po&nbsp;obyčejné silné kávě. Nic z&nbsp;toho nesmí. „Proč mám žít, když nesmím nic jíst?“ ptá se&nbsp;vyčítavě. „Ale tatínku,“ okřiknu ho. „Takhle nemluvte!“ Nechápu, proč mu&nbsp;vykám. Tázavě se&nbsp;na&nbsp;mě&nbsp;podívá a&nbsp;usměje se. „My si&nbsp;vykáme, Liduško? Co&nbsp;blázníš, prosím tě!“ „Ne, to&nbsp;já&nbsp;jen… nevím. Jen mi&nbsp;to&nbsp;vyklouzlo.“ „Tož to&nbsp;ja,“ přitaká a&nbsp;už na&nbsp;to&nbsp;nemyslí. Zapisuje si. Píše básně. Špatné básně. Krásné básně. Jeho básně. A&nbsp;velké tělo slováckého chlapiska se&nbsp;na&nbsp;postel vymyšlenou pro drobné Brazilce skoro nevejde. Je&nbsp;rozložitý jako duby tam u&nbsp;nás. Jako stromy, které tady nerostou. Tady mají příliš měkké dřevo, ochotné se&nbsp;kdykoli skácet k&nbsp;zemi, pohostinné ke&nbsp;každé havěti, která vyhlodá spousty děr a&nbsp;rozloží ho&nbsp;na&nbsp;třísky dřív, než vyroste do&nbsp;nebe. Jenže on&nbsp;je&nbsp;dub, a&nbsp;toho skolí třeba blesk, nebo až&nbsp;osmý infarkt.</span></p>
          <p class="chunk" data-nb-ref-number="5" data-nb-words="110" data-nb-chars="675"><span class="idea" data-nb-ref-number="5" id="idea5" data-nb-words="110" data-nb-chars="675">„Liduško, zapiš si&nbsp;menu. Zapiš si, co&nbsp;si&nbsp;dám, až&nbsp;přijdu z&nbsp;nemocnice, ano? Ať&nbsp;se&nbsp;mám na&nbsp;co&nbsp;těšit!“ Zapisuju si&nbsp;a&nbsp;on se&nbsp;blaženě usmívá. „Tak, Lidunko, v&nbsp;pondělí… máš to?“ „Mám.“ „Hovězí polévka se&nbsp;zavářkou, s&nbsp;jemnými nudličkami. Telecí dušené, nebo na&nbsp;rožni. K&nbsp;večeři nasekanou šunku s&nbsp;bramborovou kaší. V&nbsp;úterý hráškovou pasírovanou polévku a&nbsp;gratinované kuře se&nbsp;zeleninou, k&nbsp;večeři flíčky se&nbsp;šunkou. A&nbsp;taky bych si&nbsp;mohl dát něco sladkého, něco lehkého, ale sladkého. Citronový nákyp, nebo trhanec s&nbsp;višňovou zavařeninou, co&nbsp;myslíš? Lidko, uděláte mi&nbsp;ten citronový nákyp?“ Kývám, kývám jak nešťastný Hurvínek s&nbsp;velkou, příliš těžkou hlavičkou. Udělám. Všechno pro tebe udělám.</span></p>
          <p class="chunk" data-nb-ref-number="6" data-nb-words="128" data-nb-chars="730"><span class="idea" data-nb-ref-number="6" id="idea6" data-nb-words="128" data-nb-chars="730">Když v&nbsp;noci sedím u&nbsp;jeho postele, přichází ke&nbsp;mně ve&nbsp;snech zasněžený svět. Vzpomínky na&nbsp;něj. Obraz, který jsem namalovala a&nbsp;pak ho&nbsp;přivezla až&nbsp;sem. Je&nbsp;na&nbsp;něm chalupa kdesi u&nbsp;nás na&nbsp;kotárech a&nbsp;dvě sněhem zasypané, pokřivené břízy. Stromy, které se&nbsp;do&nbsp;hor nehodí. Tak jako se&nbsp;já&nbsp;nehodím sem. Do&nbsp;tropického světla. Do&nbsp;horka. Do&nbsp;zapomnění a&nbsp;věčných výčitek těch, co&nbsp;odešli, exulantů. Kreslím dobře, mám prý talent, ale ty&nbsp;břízy mi&nbsp;stejně přijdou divné. Břízoví pazgřivci. Mám talent i&nbsp;na hudbu a&nbsp;na poslouchání. Vždycky jsem byla poslušná, kdovíproč, proč člověk poslouchá? Aby měl klid. A&nbsp;já jsem vždycky chtěla mít klid. Klid na&nbsp;hraní. Na&nbsp;ty&nbsp;jemné i&nbsp;bouřlivé zvuky, které vydává moje křídlo. A&nbsp;když jsem poslouchala, byl všude klid.</span></p>
          <p class="chunk" data-nb-ref-number="7" data-nb-words="323" data-nb-chars="1887"><span class="idea" data-nb-ref-number="7" id="idea7" data-nb-words="323" data-nb-chars="1887">Sněhová bouře. Postupuju pořád vpřed, vítr mi&nbsp;chrčí do&nbsp;pat, podráží mi&nbsp;nohy. Zapadám do&nbsp;závějí, ale jdu pořád do&nbsp;kopce, ke&nbsp;kapličce, abych tam vybledlé mazanici Krista položila k&nbsp;nohám papírové růže, které mi&nbsp;můj milý Rudy vystřelil na&nbsp;pouti. Konečně tam nahoru vylezu, pot mi&nbsp;kape do&nbsp;mokrého, těžkého sněhu, bouře ustává, vítr přestal chrčet, jen slabounce smutní. Jsem na&nbsp;kopci, ale kaplička tady není. Jsem na&nbsp;nějakém neznámém, špatném kopci. Krepový papír mi&nbsp;vlhne v&nbsp;rukou a&nbsp;barvy se&nbsp;roztékají a&nbsp;dělají mi&nbsp;pod nohama rudé louže. Probouzím se&nbsp;zpocená, velký dřevěný větrák s&nbsp;okraji z&nbsp;falešného, zašlého zlata rachotí a&nbsp;já lapám po&nbsp;dechu. Tatínek, Šéf, spí. Vypnu větrák, otevřu okno. Probudí ho&nbsp;to. „Otevři ty&nbsp;okenice dokořán, prosím tě, a&nbsp;nerozžíhej, počkáme na&nbsp;východ slunka,“ říká. Nechám dovnitř vběhnout cupání nočního hmyzu, který se&nbsp;stahuje do&nbsp;úkrytů, do&nbsp;chladných škvír mezi kůrou a&nbsp;listím. Slunce si&nbsp;dnes dává trochu na&nbsp;čas. Narovnám mu&nbsp;pod hlavu víc polštářů, podepřu ho, aby se&nbsp;mohl posadit. Sedí a&nbsp;dívá se&nbsp;do&nbsp;krvavých barev na&nbsp;ještě šedivém nebi. Včera padala protivná mlha, ale dnes je&nbsp;nebe hladké a&nbsp;bez lepkavých cárů studené vlhkosti, které se&nbsp;chytají do&nbsp;krajkoví hustých kapradin v&nbsp;nemocniční zahradě. Srpen je&nbsp;měsíc nejkrásnějších úplňků, ale východy slunce nestojí za&nbsp;nic. Tentokrát tu&nbsp;ale slunko je&nbsp;– do&nbsp;červena se&nbsp;vší nádherou, které je&nbsp;v&nbsp;srpnu schopné. V&nbsp;srpnu, kdy nekvetou květiny, kdy se&nbsp;květiny dostanou hlavně na&nbsp;poutích a&nbsp;papírové. Maminka ještě nepřišla, jsem tu&nbsp;já&nbsp;a&nbsp;on. Jsme tady spolu, a&nbsp;to spolu je&nbsp;tak těsné, že&nbsp;vím, co&nbsp;si&nbsp;myslí, že&nbsp;se&nbsp;můžu dotknout jeho myšlenek, můžu jejich stříbrná vlákna vzít do&nbsp;dlaní a&nbsp;mluvit s&nbsp;nimi přímo, bez oklik a&nbsp;okolků jazyka. Mluvit s&nbsp;ním, jako bych hrála na&nbsp;klavír. Mluvit s&nbsp;ním hudbou, kterou uznával, ale jako něco navíc, co&nbsp;dodá lesku, ale nikdy jako práci, pilnou, požehnanou práci požehnaných lidí, nikdy jako cíl.</span></p>
          <p class="chunk" data-nb-ref-number="8" data-nb-words="245" data-nb-chars="1458"><span class="idea" data-nb-ref-number="8" id="idea8" data-nb-words="245" data-nb-chars="1458">Trochu se&nbsp;na&nbsp;posteli narovná. To&nbsp;když vejde maminka. Odloží si&nbsp;černou lakovanou kabelku se&nbsp;zlatým, trochu ošoupaným zapínáním na&nbsp;sněhobílou postel, a&nbsp;ten kontrast mě&nbsp;zabolí do&nbsp;očí. Jsem z&nbsp;nemocničního fotelu rozlámaná a&nbsp;nevyspalá. „Trochu si&nbsp;zdřímni, dcerko, natáhni se&nbsp;vedle u&nbsp;sestřiček,“ říká maminka. Neodmlouvám. Poslechnu ji. Jdu ven. A&nbsp;dívám se&nbsp;na&nbsp;něj, jak pomalu přivírá oči, protože slunko už&nbsp;je&nbsp;na&nbsp;nebi vysoko a&nbsp;on tak skončil svou ranní modlitbu. Odejdu z&nbsp;pokoje. Spát se&nbsp;mi&nbsp;už&nbsp;nechce. Sestra mi&nbsp;uvaří malou silnou kávu a&nbsp;nabídne mi&nbsp;pilulku na&nbsp;uklidnění. Nepotřebuju to, jsem klidná. Dotýkala jsem se&nbsp;jeho myšlenek, hrála v&nbsp;duchu na&nbsp;klavír a&nbsp;dívala se&nbsp;na&nbsp;východ slunka. Sedím v&nbsp;křesle u&nbsp;sestřiček, asi jsem přeci jen usnula, protože když se&nbsp;probudím, na&nbsp;strohých nemocničních hodinách je&nbsp;skoro poledne. Maminka křičí. Všude je&nbsp;najednou mumraj, všichni někam běží. Slovo resuscitace a&nbsp;všechny ty&nbsp;sykavky mi&nbsp;ostře syčí po&nbsp;celém těle. Pozoruju černé ručičky hodin, jak se&nbsp;plazí směrem do&nbsp;nikam. Všichni jsou zděšení, rozčílení, nervní. Já&nbsp;ne. Jdu klidně k&nbsp;posteli, dívám se&nbsp;na&nbsp;něj. Na&nbsp;jeho velké ruce chlapiska. Ruce bačů z&nbsp;Valach, ruce mongolských nájezdníků z&nbsp;rodu Baťů, ruce ševců, ruce Šéfů. Drží v&nbsp;nich papír, který se&nbsp;maličko smeknul, a&nbsp;já ho&nbsp;vezmu k&nbsp;sobě. Čtu jeho rozmáchlý rukopis, poslední slovo je&nbsp;skoro nečitelné, ale vím, že&nbsp;napsal: pravda vyjde najevo jako olej na&nbsp;vodu. Zapamatuju si&nbsp;to. Zapamatuju si&nbsp;tento východ slunce, tento odchod.</span></p>
          <p class="chunk" data-nb-ref-number="9" data-nb-words="101" data-nb-chars="577"><span class="idea" data-nb-ref-number="9" id="idea9" data-nb-words="101" data-nb-chars="577">Byl to&nbsp;těžký den, všechno to&nbsp;bylo tak dlouhé. Jenda klečel u&nbsp;postele a&nbsp;naříkal, aby ho&nbsp;táta neopouštěl. Stála jsem zpříma, a&nbsp;pak jsem jako vždycky napadala na&nbsp;levou nohu, na&nbsp;tu&nbsp;svou levačku levou, vykloubenou už&nbsp;tak dlouho. Jen díky ní&nbsp;jsem tak rovná. Jen díky ní&nbsp;se&nbsp;teď držím. To&nbsp;těch chybějících deset centimetrů na&nbsp;levé noze mě&nbsp;naučilo zabejčit se, stát rovně za&nbsp;každých okolností. Cesta od&nbsp;kapličky z&nbsp;Atibaie do&nbsp;Batatuby, kam až&nbsp;oči dohlédly, byla vysypaná čerstvými květy. Kde je&nbsp;ti&nbsp;lidé proboha natrhali, teď v&nbsp;tomhle brazilském srpnu, kdy se&nbsp;dají sehnat jen chryzantémy?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>