<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dolores">
    <meta name="apple-mobile-web-app-capable" content="yes">
    <title>Dolores</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__012.html">
    <link rel="next" href="./s_batou_v_dzungli__014.html">
    <meta name="nb-order" content="9">
    <link rel="self" href="s_batou_v_dzungli__013.html">
    <meta name="nb-identifier" content="pilatova-s-batou-v-dzungli-ffd8918">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2644" data-nb-chars="15246">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Dolores</span></h1>
        <section>
          <p class="chunk" data-nb-ref-number="2" data-nb-words="1" data-nb-chars="7"><span class="idea" data-nb-ref-number="2" id="idea2" data-nb-words="1" data-nb-chars="7">Všiváci</span></p>
        </section>
        <section>
          <p class="chunk" data-nb-ref-number="3" data-nb-words="3" data-nb-chars="12"><span class="idea" data-nb-ref-number="3" id="idea3" data-nb-words="3" data-nb-chars="12">24&nbsp;dkg mouky</span></p>
          <p class="chunk" data-nb-ref-number="4" data-nb-words="3" data-nb-chars="12"><span class="idea" data-nb-ref-number="4" id="idea4" data-nb-words="3" data-nb-chars="12">14&nbsp;dkg másla</span></p>
          <p class="chunk" data-nb-ref-number="5" data-nb-words="3" data-nb-chars="12"><span class="idea" data-nb-ref-number="5" id="idea5" data-nb-words="3" data-nb-chars="12">14&nbsp;dkg cukru</span></p>
          <p class="chunk" data-nb-ref-number="6" data-nb-words="4" data-nb-chars="30"><span class="idea" data-nb-ref-number="6" id="idea6" data-nb-words="4" data-nb-chars="30">7&nbsp;strouhaných loupaných mandlí</span></p>
          <p class="chunk" data-nb-ref-number="7" data-nb-words="2" data-nb-chars="9"><span class="idea" data-nb-ref-number="7" id="idea7" data-nb-words="2" data-nb-chars="9">2&nbsp;žloutky</span></p>
          <p class="chunk" data-nb-ref-number="8" data-nb-words="7" data-nb-chars="40"><span class="idea" data-nb-ref-number="8" id="idea8" data-nb-words="7" data-nb-chars="40">citronová šťáva a&nbsp;kůra z&nbsp;jednoho citronu</span></p>
          <p class="chunk" data-nb-ref-number="9" data-nb-words="8" data-nb-chars="52"><span class="idea" data-nb-ref-number="9" id="idea9" data-nb-words="8" data-nb-chars="52">Těsto se&nbsp;tence rozválí, formičkou vykrajuje a&nbsp;upeče.</span></p>
          <p class="chunk" data-nb-ref-number="10" data-nb-words="6" data-nb-chars="46"><span class="idea" data-nb-ref-number="10" id="idea10" data-nb-words="6" data-nb-chars="46">Upečené vždycky dva všiváky slepit marmeládou.</span></p>
        </section>
        <section>
          <p class="chunk" data-nb-ref-number="11" data-nb-words="369" data-nb-chars="2173"><span class="idea" data-nb-ref-number="11" id="idea11" data-nb-words="369" data-nb-chars="2173">Hrozně se&nbsp;lepily na&nbsp;prsty. Těsto a&nbsp;marmeláda neměly proti vánočnímu horku v&nbsp;Batatubě šanci. Keksy s&nbsp;kolečkem uprostřed, do&nbsp;kterého se&nbsp;dávala jabuticabová nebo mangová marmeláda. Správně se&nbsp;to&nbsp;jmenuje jinak. Linecká kolečka mi&nbsp;ale nic neříkají, byli to&nbsp;prostě všiváci, protože se&nbsp;lepili na&nbsp;prsty jak smůla. Když jsem je&nbsp;pak ochutnala ve&nbsp;Zlíně, nebylo to&nbsp;ono. Stejně jako když jsem necítila nic z&nbsp;toho, co&nbsp;jsem si&nbsp;představovala, že&nbsp;ucítím, když se&nbsp;poprvé vrátím tam, kam se&nbsp;děda s&nbsp;babičkou vrátit nemohli. Chtěla jsem cítit svobodu, a&nbsp;místo toho jsem ucítila něhu. Něhu k&nbsp;těm příliš velkým budovám, k&nbsp;podmračenému nebi, které bylo najednou moc blízko a&nbsp;celé na&nbsp;mě&nbsp;padalo, místo aby mě&nbsp;prosvětlovalo a&nbsp;vedlo správným směrem, tak jako to&nbsp;umí brazilské nebe, které je&nbsp;vždycky vysoké, průzračné a&nbsp;nekonečné. A&nbsp;přece v&nbsp;Praze, kde mi&nbsp;všechno připadalo stísněné a&nbsp;přecpané temnou a&nbsp;krvavou historií, všechny ty&nbsp;kamenné mosty a&nbsp;barokní patos soch, všechno to&nbsp;umění, ty&nbsp;neskutečně propracované detaily a&nbsp;kamenné kostky marnotratně používané na&nbsp;cestách a&nbsp;na chodnících… to&nbsp;všechno mě&nbsp;naplňovalo něhou a&nbsp;obdivem a&nbsp;ještě něčím pochmurným, pro co&nbsp;jsem nikdy nenašla žádný výraz ani v&nbsp;češtině, ani v&nbsp;portugalštině. A&nbsp;hlavně jsem věděla, že&nbsp;k&nbsp;tomu všemu strašně patřím, že&nbsp;jsem to&nbsp;konečně opravdu já, kdo se&nbsp;choulí do&nbsp;kabátu a&nbsp;necítí se&nbsp;svobodná, ale s&nbsp;tím vším spřízněná. A&nbsp;taky na&nbsp;mě&nbsp;padá tíha, nostalgie, bolest. A&nbsp;vidím kamenné jizvy na&nbsp;té&nbsp;překrásné, příliš starobylé tváři města. Všechna ta&nbsp;nová a&nbsp;nová zrození z&nbsp;popela, všechna ta&nbsp;pro mě&nbsp;nepochopitelná vůle přežít, přežít všechno, co&nbsp;se&nbsp;tady vždycky převalí. Jak je&nbsp;možné, že&nbsp;jste si&nbsp;zachovali jazyk, jak je&nbsp;možné, že&nbsp;jste pořád přesto všechno tady? Je&nbsp;to&nbsp;obdiv a&nbsp;zároveň hrůza z&nbsp;těch jizev, z&nbsp;pochroumaného, popraskaného obrazu, který se&nbsp;zjevuje, jako by&nbsp;vystupoval ze&nbsp;závoje, z&nbsp;lehounkého tylu přehozeného přes tvář té&nbsp;země, odkud Jan Antonín a&nbsp;Maja s&nbsp;dětmi museli odejít. Jste vždycky první na&nbsp;ráně a&nbsp;všechno vaše skuhrání je&nbsp;podle mě&nbsp;z&nbsp;toho, jak jste celí pomačkaní dějinami. V&nbsp;Brazílii můžu být kdokoli, můžu být čímkoli, cítím tu&nbsp;volnost nekonečné země, země, kde nikdo nemusí žít s&nbsp;tolika jizvami. Patetická jsem po&nbsp;dědečkovi.</span></p>
          <p class="chunk" data-nb-ref-number="12" data-nb-words="404" data-nb-chars="2340"><span class="idea" data-nb-ref-number="12" id="idea12" data-nb-words="404" data-nb-chars="2340">Poprvé jsem přijela v&nbsp;osmdesátém druhém. Skupinka mladých, bezstarostných brazilských advokátů z&nbsp;dobrých rodin si&nbsp;vyrazila na&nbsp;kongres do&nbsp;Říma, na&nbsp;výlet do&nbsp;Evropy. Byla jsem mezi nimi a&nbsp;chtěla konečně vidět všechno to, o&nbsp;čem mi&nbsp;doma celé ty&nbsp;roky vyprávěli. O&nbsp;čem básnili a&nbsp;líčili to&nbsp;v&nbsp;tak živých barvách, že&nbsp;jsem přesně věděla, kde je&nbsp;v&nbsp;Římě který kostel, a&nbsp;Paříž jsem znala z&nbsp;pohlednic, které maminka s&nbsp;tetami schovávaly ve&nbsp;velké otřískané plechové krabici s&nbsp;čínskými motivy. A&nbsp;v&nbsp;Londýně, kde tety a&nbsp;máma studovaly, jsem znala snad i&nbsp;názvy ulic. Nejdřív jsme zamířili do&nbsp;Říma na&nbsp;právnický kongres. V&nbsp;kavárně o&nbsp;přestávce jsme se&nbsp;bavili o&nbsp;tom, kdo umí jaké jazyky, a&nbsp;já řekla, že&nbsp;umím česky a&nbsp;srbsky. „Ale Praha, to&nbsp;je&nbsp;přece kousek, mohli bychom se&nbsp;podívat do&nbsp;Prahy, co&nbsp;říkáte?“ „Dejte pokoj, ještě mě&nbsp;tam zavřou,“ vyhrkla jsem. Zaraženě se&nbsp;na&nbsp;mě&nbsp;všichni podívali. Moje obavy odmávli s&nbsp;tím, že&nbsp;už&nbsp;je&nbsp;dávno po&nbsp;válce a&nbsp;že jsem přeci brazilská občanka. Nakonec vymysleli, kde koupíme letenky, a&nbsp;ve mně byla malá dušička, jak říkávala maminka. Nevěděla jsem, jak jim mám vysvětlit, že&nbsp;se&nbsp;do&nbsp;Československa podívat nesmím. Že&nbsp;jsem na&nbsp;černé listině jako celá moje rodina. Stejně mi&nbsp;nedají vízum, říkala jsem si. Jenže když jsme to&nbsp;šli s&nbsp;předsedou brazilské advokátní komory přeci jenom zkusit na&nbsp;československý konzulát v&nbsp;Římě, vízum mi&nbsp;dali. Tvářili se&nbsp;sice zvláštně, spíš překvapeně než nepříjemně, nechali nás dlouho čekat, ale pak jsem najednou měla v&nbsp;pase razítko. A&nbsp;strach ještě větší. Dušička se&nbsp;mi&nbsp;pořádně scvrkla. Myslela jsem si, že&nbsp;je&nbsp;to&nbsp;nějaká léčka, hra tajných služeb. Až&nbsp;překročím hranice, unesou mě&nbsp;a&nbsp;zavraždí, tělo pohodí někde do&nbsp;škarpy. Jenže tohle jsem svým kolegům říkat nechtěla, nechtěla jsem, aby věděli, že&nbsp;se&nbsp;bojím tímhle paranoidním způsobem. Navíc jsem jim vyprávěla celý příběh mé&nbsp;rodiny, a&nbsp;oni se&nbsp;na&nbsp;mě&nbsp;dívali, v&nbsp;duchu si&nbsp;ťukali na&nbsp;čelo a&nbsp;mysleli si, že&nbsp;si&nbsp;vymýšlím. Vnučka obuvnického magnáta? Světové obuvnické impérium?! To&nbsp;jistě! Tak ať&nbsp;nám to&nbsp;město, které její rodina postavila, ukáže, tak schválně. Najednou jsem měla pocit, že&nbsp;mi&nbsp;to&nbsp;celé udělali naschvál, že&nbsp;mě&nbsp;jen tak zkoušejí. Že&nbsp;já&nbsp;jsem raději nedržela pusu! Přesto když jsme ráno vyrazili na&nbsp;letiště, byla jsem najednou klidná. Přestala jsem se&nbsp;bát a&nbsp;začala jsem věřit, že&nbsp;se&nbsp;skutečně třeba podívám do&nbsp;Zlína. A&nbsp;když mě&nbsp;tam nepustí, tak snad aspoň do&nbsp;Prahy.</span></p>
          <p class="chunk" data-nb-ref-number="13" data-nb-words="706" data-nb-chars="3975"><span class="idea" data-nb-ref-number="13" id="idea13" data-nb-words="706" data-nb-chars="3975">Na&nbsp;letišti si&nbsp;můj pas strašně dlouho prohlíželi, předávali si&nbsp;ho&nbsp;z&nbsp;ruky do&nbsp;ruky a&nbsp;zkoumavě se&nbsp;na&nbsp;mě&nbsp;dívali. Přeci jen jim mé&nbsp;příjmení Baťa Arambašič muselo vrtat hlavou. Nikde žádné&nbsp;-ová, jen mužské tabu příjmení kombinované s&nbsp;čímsi balkánským. Nikdo se&nbsp;ale na&nbsp;nic neptal. Někam telefonovali, pak zase kývali hlavami a&nbsp;nakonec mi&nbsp;pas vrátili a&nbsp;mohla jsem projít do&nbsp;letištní haly. Všichni už&nbsp;na&nbsp;mě&nbsp;čekali a&nbsp;byli strašně zvědaví na&nbsp;komunistickou zemi. Nelíbilo se&nbsp;mi, jak byli nadržení na&nbsp;to&nbsp;zakázané dobrodružství. Já&nbsp;zvědavá nebyla. Byla jsem zaražená. Strach mě&nbsp;přešel, ale jako by&nbsp;mě&nbsp;někdo uhodil železnou palicí do&nbsp;hlavy. Hotel byl na&nbsp;Malé Straně, zařídil nám ho&nbsp;známý našeho šéfa. Čekala jsem něco útulného, ale byla to&nbsp;obrovská prosklená krychle plná cizinců. V&nbsp;hale vládl ruch jako někde na&nbsp;nádraží a&nbsp;poslíčci si&nbsp;bez okolků říkali o&nbsp;spropitné. Bylo to&nbsp;ale kousek od&nbsp;Hradu, a&nbsp;tak jsme se&nbsp;tam hned, jak jsme si&nbsp;vybalili věci, vydali. Pořád po&nbsp;mně všichni chtěli, abych jim překládala, a&nbsp;tak jsem to&nbsp;dělala. Pamatuju si, že&nbsp;ta&nbsp;úplně první přeložená věta byla v&nbsp;taxíku z&nbsp;letiště&nbsp;– taxikář se&nbsp;na&nbsp;mě&nbsp;divně podíval a&nbsp;zeptal se&nbsp;mě, odkud jsem. Když jsem řekla, že&nbsp;z&nbsp;Brazílie, řekl, že&nbsp;to&nbsp;není možné, protože mluvím slovácky. „Ano, moje rodina pochází z&nbsp;Moravy, ze&nbsp;Zlína,“ víte. Jen zakroutil nechápavě hlavou. Nejdřív jsem tomu, jak mluvili v&nbsp;Praze, moc nerozuměla, mátl mě&nbsp;přízvuk, a&nbsp;já hvězda všech večírků a&nbsp;vypravěčka vtipů jsem byla podivně ztichlá. Zdálo se&nbsp;mi, že&nbsp;jsem se&nbsp;po&nbsp;strašně dlouhé době vrátila domů, ale já&nbsp;jsem tady přece doma nikdy nebyla! Když jsme přišli na&nbsp;Hrad a&nbsp;prošli prvním a&nbsp;druhým nádvořím, zastavila jsem se&nbsp;před vchodem do&nbsp;katedrály a&nbsp;začala kamarádům líčit, kdo ji&nbsp;postavil, v&nbsp;kterém roce, a&nbsp;sypala jsem ze&nbsp;sebe všechny ty&nbsp;informace jako nějaká průvodkyně. A&nbsp;pak jsem se&nbsp;rozbrečela. Všichni na&nbsp;mě&nbsp;zírali a&nbsp;já řvala a&nbsp;řvala a&nbsp;nemohla jsem přestat. Sedla jsem si&nbsp;na&nbsp;chvíli do&nbsp;kostelní lavice, abych se&nbsp;uklidnila, zatímco si&nbsp;všichni prohlédnou katedrálu, a&nbsp;seděla jsem tam asi hodinu. Ostatní mě&nbsp;tam nechali a&nbsp;šli do&nbsp;Zlaté uličky a&nbsp;podívat se&nbsp;po&nbsp;Malé Straně, prošmejdit kavárny a&nbsp;obchůdky se&nbsp;suvenýry, a&nbsp;já seděla a&nbsp;brečela. Občas jsem se&nbsp;nadechla a&nbsp;pozorovala proudy turistů, a&nbsp;pak jsem zase brečela dál. Bylo to&nbsp;jako příval, zemětřesení, živelná katastrofa. Nikdy předtím se&nbsp;mi&nbsp;nic podobného nestalo. Přišli pro mě&nbsp;a&nbsp;odvedli mě&nbsp;do&nbsp;hotelu. Tam jsem si&nbsp;lehla do&nbsp;postele a&nbsp;tiše brečela dál. Večer jsme šli na&nbsp;večeři do&nbsp;restaurace Zlatá husa. Jídlo tam bylo nepochopitelně levné a&nbsp;mně se&nbsp;hrozně líbilo dřevěné obložení na&nbsp;stěnách, pach piva a&nbsp;neurvalí číšníci. Všechno mi&nbsp;připadalo důvěrně známé, a&nbsp;možná proto jsem se&nbsp;znova rozbrečela a&nbsp;brečela jsem pak celou noc. Chudáci právníci nevěděli, co&nbsp;se&nbsp;mnou, a&nbsp;vůbec nic nechápali. Já&nbsp;si&nbsp;ale nemohla pomoct. Ráno mě&nbsp;to&nbsp;přešlo. Vstala jsem a&nbsp;rozhodla se, že&nbsp;pojedu hned teď do&nbsp;Zlína. Chtěli jet se&nbsp;mnou podívat se&nbsp;na&nbsp;to&nbsp;město, o&nbsp;kterém jsem tvrdila, že&nbsp;ho&nbsp;postavila naše rodina. Pronajali jsme si&nbsp;taxík z&nbsp;Prahy do&nbsp;Zlína na&nbsp;celý den. Jenže musela jsem taxikáři přeci říct, kdo jsem. Měla jsem strach, že&nbsp;by&nbsp;mohl mít problémy z&nbsp;toho, že&nbsp;vezl vnučku Jana Antonína Bati. „Vezmete nás do&nbsp;Zlína?“ „Á&nbsp;to jste vy?!“ Byl to&nbsp;ten samý taxikář, který nás vezl z&nbsp;letiště, asi ho&nbsp;volali z&nbsp;toho hotelu často. „Paninko, vy&nbsp;nevíte, že&nbsp;ten váš Zlín dávno neexistuje?“ „Cože!“ Nemohla jsem tomu uvěřit. „Ale jako město jo, to&nbsp;jo, jenže se&nbsp;to&nbsp;tam teď jmenuje Gottwaldov!“ Smál se&nbsp;a&nbsp;já si&nbsp;vzpomněla, že&nbsp;to&nbsp;dědeček kdysi říkal, protože ze&nbsp;Zlína dostal dopis od&nbsp;stařenky Gerbecové, kde stálo: „Tož, Jendo, teď piš do&nbsp;Gotwaldova,“ a&nbsp;že u&nbsp;toho babička Maja vztekle bouchala lžící do&nbsp;stolu. „Aha, ano, vlastně ano.&nbsp;– A&nbsp;vezmete mě&nbsp;tam, i&nbsp;když jsem vnučka Jana Antonína Bati?“ ujistila jsem se&nbsp;raději znova. „Opravdu?! To&nbsp;snad není možně!“ vykřikl a&nbsp;dodal: „Nasedát, no&nbsp;nasedát, jede se&nbsp;do&nbsp;Zlína, paninko, do&nbsp;Zlína vás vezmu moc rád, do&nbsp;Gottwaldova bych nejel, ale do&nbsp;Zlína, to&nbsp;je&nbsp;jiná,“ smál se&nbsp;a&nbsp;tvrdil, že&nbsp;žádné problémy mít nebude.</span></p>
          <p class="chunk" data-nb-ref-number="14" data-nb-words="159" data-nb-chars="922"><span class="idea" data-nb-ref-number="14" id="idea14" data-nb-words="159" data-nb-chars="922">A&nbsp;tak jsme jeli. Směr mytické místo, středobod všech legend a&nbsp;bájí mého dětství. Hledat zlatý grál spravedlnosti ale ještě ne. To&nbsp;až&nbsp;později po&nbsp;dalších, mnohem méně dobrodružných návštěvách. Praha mi&nbsp;připadala celá zaprášená, všechno oprýskané a&nbsp;popraskané, a&nbsp;Zlín vypadal taky tak. Říkala jsem si, že&nbsp;by&nbsp;to&nbsp;tady mohli trochu natřít, hlavně tu&nbsp;dědečkovu fabriku. Zastavili jsme pár ulic od&nbsp;ní&nbsp;a&nbsp;já tam šla pěšky. Bylo odpoledne, lidi právě vycházeli. A&nbsp;tehdy jsem si&nbsp;uvědomila, jak jsou na&nbsp;rozdíl od&nbsp;lidí v&nbsp;Praze tak nějak veselejší. Chlapi spolu žertovali, ženy si&nbsp;pohazovaly taškami a&nbsp;hřívami vlasů, vtipkovaly spolu. Přeci jen tady ten duch baťamanů možná zůstal, myslela jsem si, že&nbsp;to&nbsp;musím říct mamince a&nbsp;tetám, že&nbsp;budou mít radost. Jenže co&nbsp;když tady zůstal i&nbsp;duch té&nbsp;fotky z&nbsp;roku 1947, na&nbsp;které je&nbsp;na&nbsp;hlavní bráně nápis: <em>Zrádci J.&nbsp;A.&nbsp;Baťovi nejvyšší trest.</em> Co&nbsp;vlastně v&nbsp;té fabrice dnes po&nbsp;dědovi doopravdy zůstalo?</span></p>
          <p class="chunk" data-nb-ref-number="15" data-nb-words="320" data-nb-chars="1743"><span class="idea" data-nb-ref-number="15" id="idea15" data-nb-words="320" data-nb-chars="1743">Pak jsem se&nbsp;chtěla podívat na&nbsp;Lesní hřbitov, položit kytky na&nbsp;hrob stařenkám a&nbsp;strýci Tomášovi. Nevím, jak je&nbsp;to&nbsp;možné, ale jako by&nbsp;mi&nbsp;v&nbsp;té chvíli někdo přímo v&nbsp;mé hlavě odříkával jeho slova o&nbsp;tom zvláštním místě, které si&nbsp;vysnil. Ten hlas v&nbsp;hlavě nebyl Tomášův, byl dědečkův a&nbsp;říkal: „<em>Zvykli jsme si&nbsp;pohlížet na&nbsp;hřbitov jako na&nbsp;místo, kam je&nbsp;nutno chodit naříkat. Avšak hřbitov má, jako všechno na&nbsp;světě, sloužit životu. Proto má&nbsp;být takový, aby jej mohli navštěvovat živí v&nbsp;klidu a&nbsp;radosti. Mohli by&nbsp;si&nbsp;na&nbsp;něm třeba zahrát, nasvačit se&nbsp;a&nbsp;vzpomenout v&nbsp;dobrém svých, kteří tam v&nbsp;pokoji, v&nbsp;tichu a&nbsp;v&nbsp;šumění stromů spí.</em>“ To&nbsp;je&nbsp;ono, teď bych se&nbsp;chtěla na&nbsp;tom hřbitově v&nbsp;klidu a&nbsp;míru nasvačit a&nbsp;popřemítat o&nbsp;tom, co&nbsp;tady vlastně dělám. Jenže taxikář netušil, kde by&nbsp;to&nbsp;tak mohlo být. Zastavili jsme na&nbsp;ulici nějakou babku v&nbsp;šátku a&nbsp;v&nbsp;zástěře, a&nbsp;ona hned, že&nbsp;nám to&nbsp;ukáže, že&nbsp;to&nbsp;není daleko, ale že&nbsp;raději pojede s&nbsp;námi. Nasoukala se&nbsp;do&nbsp;taxíku a&nbsp;jelo se. Mluvila stejně jako já, říkala tož a&nbsp;panečku, a&nbsp;když se&nbsp;vyptala, co&nbsp;na&nbsp;hřbitově potřebujeme, tak na&nbsp;mě&nbsp;mrkla a&nbsp;řekla, že&nbsp;nám musí nejdřív něco ukázat. Navigovala taxikáře za&nbsp;město a&nbsp;tam byla cedule Gottwaldov hore pácem a&nbsp;ještě přeškrtnutá a&nbsp;rukou někdo napsal Zlín-Baťa. Chtěla jsem si&nbsp;to&nbsp;vyfotit, ale pak jsem si&nbsp;to&nbsp;rozmyslela, přeci jen jsem se&nbsp;chtěla dostat zpátky do&nbsp;Brazílie. Na&nbsp;zpáteční cestě do&nbsp;Prahy jsme viděli obrovský transparent, na&nbsp;kterém stálo rudým písmem Se&nbsp;Sovětským svazem na&nbsp;věčné časy, ale někdo tam černým sprejem napsal přes celý transparent HOVNO. Smála jsem se, až&nbsp;jsem se&nbsp;málem počurala. Pak jsem to&nbsp;musela přeložit a&nbsp;celý taxík se&nbsp;otřásal smíchem. Taxikář se&nbsp;taky smál a&nbsp;spokojeně kouřil. A&nbsp;pak se&nbsp;mě&nbsp;zeptal, jestli jsem ještě cítila něco z&nbsp;toho, co&nbsp;bývalo ve&nbsp;Zlíně.</span></p>
          <p class="chunk" data-nb-ref-number="16" data-nb-words="431" data-nb-chars="2612"><span class="idea" data-nb-ref-number="16" id="idea16" data-nb-words="431" data-nb-chars="2612">Ale já&nbsp;se&nbsp;narodila v&nbsp;roce 1948, doprostřed těch největších krizí, kdy dědečka doma soudili za&nbsp;vymyšlené zločiny a&nbsp;jeho vlastní synovec a&nbsp;švagrová jim v&nbsp;tom pomáhali. A&nbsp;kdy přišel o&nbsp;zahraniční továrny. Vlastně jsem ale byla vždycky u&nbsp;toho, byla jsem jedináčka, a&nbsp;tak jsem se&nbsp;kolem dědečka a&nbsp;rodičů ochomýtala možná víc než ostatní děti, ledacos jsem pochytila a&nbsp;někam ve&nbsp;své blonďaté hlavičce to&nbsp;schovala na&nbsp;pozdější melancholii. Do&nbsp;sedmi let jsem mluvila jenom česky, portugalsky jsem sice taky rozuměla, ale pořádně jsem se&nbsp;ji&nbsp;naučila až&nbsp;ve&nbsp;škole. S&nbsp;tatínkem jsme mluvili srbsky. Tu&nbsp;řeč jsem milovala, ale jinak než češtinu. Tatínkova řeč byla vzácnější, jadrnější, často z&nbsp;ní šlehaly jiskry. Jenže tatínek o&nbsp;Srbsku nerad vyprávěl. Takže jsem si&nbsp;raději pořád prohlížela fotky, děda s&nbsp;babičkou jich měli tisíce. Alba všemožných velikostí vázaná v&nbsp;kůži, v&nbsp;rudém sametu, v&nbsp;režném lahvově zeleném plátně, ale nikdy v&nbsp;ničem obyčejném. Pečlivě popsané a&nbsp;systematicky utříděné relikvie, vzpomínky postavené do&nbsp;latě, alba plná Zlína. Znala jsem dopodrobna stavební plány, dokonce nákresy poválečného Zlína, které si&nbsp;dědeček chtěl nechat vyrobit a&nbsp;poslat do&nbsp;Brazílie a&nbsp;sám si&nbsp;k&nbsp;nim dělal poznámky a&nbsp;náčrtky. Zlín byl v&nbsp;mém dětství pohádkové město, říše, kterou nám sebrali a&nbsp;na kterou jsem nesměla nikdy zapomenout, protože kdybych to&nbsp;udělala, zradila bych všechny, hlavně dědečka. A&nbsp;ten pro mě&nbsp;byl králem, velkým, moudrým, trpělivým a&nbsp;taky zlomeným hrdinou. Takže jsem srovnávat možná mohla, i&nbsp;když jsem předtím ve&nbsp;Zlíně nikdy nebyla. Měla jsem ho&nbsp;pod kůží a&nbsp;teď, ve&nbsp;špinavém taxíku páchnoucím po&nbsp;levných cigaretách a&nbsp;pivu, s&nbsp;nahatou panenkou, která se&nbsp;houpala na&nbsp;předním skle, jsem byla, no&nbsp;ano, byla jsem zklamaná. To&nbsp;město vůbec nebylo tak velkolepé a&nbsp;krásně uspořádané, jak jsem si&nbsp;celý život představovala. Působilo unaveně, skoro jako dědeček. Stejně jsem tam ale chtěla zůstat. Pronajmout si&nbsp;malý byt nebo ten cihlový domek, sednout si&nbsp;na&nbsp;zahrádku a&nbsp;vyhřívat se&nbsp;na&nbsp;jarním slunci. Chodit na&nbsp;procházky do&nbsp;kopců kolem a&nbsp;snažit se&nbsp;pochopit, jak to&nbsp;vlastně Tomáš s&nbsp;Janem Antonínem všechno mysleli. Proč dělali to, co&nbsp;dělali, proč jim nikdy nestačilo, to&nbsp;co&nbsp;už&nbsp;měli, proč neustále něco vymýšleli, organizovali a&nbsp;vyráběli? Proč si&nbsp;jen tak nesedli a&nbsp;nebyli nikdy spokojení? Možná to&nbsp;za&nbsp;mě&nbsp;přemýšlela Brazilka, protože jsem sice byla dcera své matky a&nbsp;vnučka Jana Antonína Bati, ale to&nbsp;nic neměnilo na&nbsp;tom, že&nbsp;Brazílie byla ve&nbsp;mně zahnízděná stejně jako Zlín. Tu&nbsp;rodinnou tíhu, kterou mi&nbsp;položili do&nbsp;kolíbky místo stříbrné lžičky do&nbsp;pusy, mohla vyvážit jenom bezstarostná Brazílie. Bez ní&nbsp;bych se&nbsp;z&nbsp;toho musela pomátnout.</span></p>
          <p class="chunk" data-nb-ref-number="17" data-nb-words="217" data-nb-chars="1254"><span class="idea" data-nb-ref-number="17" id="idea17" data-nb-words="217" data-nb-chars="1254">A&nbsp;ve Zlíně jsem myslela i&nbsp;na tátu. Na&nbsp;to, že&nbsp;on&nbsp;o&nbsp;svých temných časech vlastně nikdy pořádně nevyprávěl. Jen jednou se&nbsp;strašně rozčílil, když jsme si&nbsp;s&nbsp;bratranci hráli na&nbsp;válku a&nbsp;na partyzány. Zakázal nám to&nbsp;a&nbsp;říkal, že&nbsp;nevíme, co&nbsp;děláme, a&nbsp;ať si&nbsp;najdeme nějakou jinou hru. On&nbsp;si&nbsp;na&nbsp;partyzány nehrál, on&nbsp;a&nbsp;Dragoslav byli partyzáni skuteční. Tuhle srbskou stranu mé&nbsp;duše jsem objevovala jen po&nbsp;kouskách, velmi zvolna, něco mi&nbsp;řekla maminka, něco tety, ale z&nbsp;tatínka se&nbsp;málokdy dalo něco vypáčit. Nejraději totiž vyprávěl o&nbsp;Lálovi. Panečku, to&nbsp;bylo legrační, ty&nbsp;jeho historky o&nbsp;Lálovi. Když jsem je&nbsp;pak ale někomu chtěla vyprávět česky, už&nbsp;vůbec tak legrační nebyly. V&nbsp;srbštině stačilo tátovi říct první dvě věty o&nbsp;Lálovi, a&nbsp;už jsme se&nbsp;všichni váleli smíchy po&nbsp;zemi. Je&nbsp;to&nbsp;záhada, nebo naopak klíč ke&nbsp;všemu? K&nbsp;celému mému životu? Dědeček nám pořád vtloukal do&nbsp;hlavy, že&nbsp;kolik jazyků umíš, tolikrát jsi člověkem, že&nbsp;prý to&nbsp;říkal prezident Masaryk. Kolikrát jsem tedy byla člověkem? Třikrát? Byla jsem člověkem portugalsky, srbsky, nebo česky, nebo dokonce jenom slovácky? Nebo jsem nějakou esencí toho všeho, v&nbsp;čem mě&nbsp;vychovávali, v&nbsp;kouscích jazyků, oddělených od&nbsp;zemí, kde se&nbsp;s&nbsp;nimi mluví&nbsp;– jako kousky masa nasáklé mastnotou v&nbsp;jazykovém guláši v&nbsp;mé hlavě?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>