<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ljubodrag">
    <meta name="apple-mobile-web-app-capable" content="yes">
    <title>Ljubodrag</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__036.html">
    <link rel="next" href="./s_batou_v_dzungli__038.html">
    <meta name="nb-order" content="33">
    <link rel="self" href="s_batou_v_dzungli__037.html">
    <meta name="nb-identifier" content="pilatova-s-batou-v-dzungli-624068e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="879" data-nb-chars="5163">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__036.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">Ljubodrag</span></h1>
        <section>
          <p class="chunk" data-nb-ref-number="2" data-nb-words="216" data-nb-chars="1234"><span class="idea" data-nb-ref-number="2" id="idea2" data-nb-words="216" data-nb-chars="1234">S&nbsp;Mácou jsme mluvili francouzsky. A&nbsp;když jsme byli všichni tři, tak srbsky. Máca se&nbsp;srbsky naučila mnohem rychleji než já&nbsp;česky. A&nbsp;s&nbsp;Mícou jsem mluvil jenom srbsky. A&nbsp;u&nbsp;Šéfa doma, tam zase Máca mluvila česky. Taky jsme s&nbsp;Mácou někdy přešli do&nbsp;němčiny. Oba jsme totiž nemohli zapomenout na&nbsp;Vídeň. Němčina nás ale vracela moc před válku. Do&nbsp;dob, kdy ta&nbsp;řeč byla ještě nevinná. A&nbsp;tak jsme ji&nbsp;používali, jenom když jsme chtěli, aby nám vůbec nikdo nerozuměl. Hlavně Míca. Každý z&nbsp;těch jazyků měl své přesné rituály. Střídali jsme je&nbsp;volně, ale stejně v&nbsp;tom byl nějaký záhadný vzorec. Nadávky, ty&nbsp;nejlíp chutnaly v&nbsp;srbštině, „hajde posérem se&nbsp;na&nbsp;to“ znělo prostě líp než „já se&nbsp;na&nbsp;to&nbsp;vyseru“. A&nbsp;když chce člověk vyznávat lásku a&nbsp;být tak trochu seladon, tak se&nbsp;nejvíc šikne francouzština. Češtinu, tu&nbsp;mám spojenou s&nbsp;Vánocema a&nbsp;všema těma složitýma, strašně dobrýma a&nbsp;těžkýma dortama, plnýma roztékající se&nbsp;šlehačky a&nbsp;ořechů. Česky jsem se&nbsp;sice dobře nenaučil, ale byla to&nbsp;řeč sladká jak cecek, jak někdy říkal pan Šéf, ale taky těžká a&nbsp;nasáklá nostalgií a&nbsp;vším tím, co&nbsp;exulanti potřebujou k&nbsp;tomu, aby se&nbsp;nezbláznili v&nbsp;nové zemi. Pocit, že&nbsp;ovládají nějaký tajný jazyk. Jazyk, který je&nbsp;kdykoli přenese jako rychlý hydroplán zpátky přes oceán.</span></p>
          <p class="chunk" data-nb-ref-number="3" data-nb-words="297" data-nb-chars="1763"><span class="idea" data-nb-ref-number="3" id="idea3" data-nb-words="297" data-nb-chars="1763">Stát se&nbsp;Brazilcem ale nebylo kdovíjak těžký. My&nbsp;jsme říkali Brazilián, ne&nbsp;Brazilec. Braziliánem jsem se&nbsp;ale nestal, když jsem se&nbsp;naučil portugalsky. Stal jsem se&nbsp;jím, když jsem poprvý projížděl po&nbsp;cestě, kudy se&nbsp;ženou bílý a&nbsp;černý býci. Když jsem jel po&nbsp;honácké stezce boiadeře kontrolovat prodejny do&nbsp;státu Paraná, začal jsem sem patřit. Patřit k&nbsp;té rozmáchlé zemi, která ani není zemí sama o&nbsp;sobě, je&nbsp;jen chumlem států slepeným dohromady portugalštinou a&nbsp;sny nejrůznějších přesídlenců, exulantů, dobrodruhů, indiánů, bývalých otroků, bezuzdných kácečů drahého dřeva, ždímačů kaučuku, hledačů pokladů, zlata, ráje a&nbsp;nových světů. Je&nbsp;to&nbsp;příliš velká země na&nbsp;to, aby se&nbsp;mohla nazývat zemí, je&nbsp;to&nbsp;spíš pojem než země, spíš chiméra snící stovky let o&nbsp;své hvězdné budoucnosti, jako by&nbsp;velikost zaručovala úspěch. A&nbsp;snění o&nbsp;něm už&nbsp;stačí k&nbsp;tomu, aby se&nbsp;uskutečnil. Stačí jen natáhnout ruku a&nbsp;Brazílie bude zaslíbeným rájem. Stačí hodně často říkat, že&nbsp;bůh byl určitě Brazilec, jak sami sebe Braziliáni rádi lakujou. Je&nbsp;mi&nbsp;jedno, kdo byl bůh, klidně to&nbsp;moh být Brazilián, nebo mafián, nebo mohamedán, nebo Japonec. Vyhovuje mi, že&nbsp;tady se&nbsp;nikdy nic nebere až&nbsp;tak vážně. S&nbsp;tou budoucností se&nbsp;vlastně ani tak moc nepočítá, stačej ty&nbsp;sny a&nbsp;slunce a&nbsp;širokánské řeky a&nbsp;moře s&nbsp;pralesem. Velkolepost sama o&nbsp;sobě možná stačí. K&nbsp;čemu by&nbsp;jí&nbsp;vlastně ten úspěch byl? A&nbsp;co to&nbsp;vlastně je? Koupili by&nbsp;si&nbsp;pak za&nbsp;něj Braziliáni nůši štěstí a&nbsp;sociální spravedlnosti? Postavili by&nbsp;si&nbsp;větší a&nbsp;lepší domy? Přestali by&nbsp;se&nbsp;navzájem uplácet a&nbsp;kšeftovat s&nbsp;naftou, drahými kameny, zvířaty, drogami, a&nbsp;začali by&nbsp;slušně žít? Přestali by&nbsp;kácet pralesy, a&nbsp;začali by&nbsp;montovat mikročipy do&nbsp;počítačů? Možná i&nbsp;proto, že&nbsp;si&nbsp;tady nikdo pořádně ten úspěch nedokáže představit, není žádný skutečný na&nbsp;obzoru.</span></p>
          <p class="chunk" data-nb-ref-number="4" data-nb-words="365" data-nb-chars="2157"><span class="idea" data-nb-ref-number="4" id="idea4" data-nb-words="365" data-nb-chars="2157">Ale já&nbsp;jsem tady pochopil (když jsem všechno, co&nbsp;bylo, zamkl pevně pod zámek a&nbsp;nikdy to&nbsp;nepouštěl na&nbsp;špacír), že&nbsp;mi&nbsp;ke&nbsp;štěstí stačí dýchat vzduch prosycený každou chvíli bouřkou, elektrizující molekuly, co&nbsp;je&nbsp;věčně a&nbsp;zhluboka vydechuje prales. Poslouchat deštivé ukolébavky palmového listí. Pronikavý cinkot kravských zvonců na&nbsp;nekonečných planinách protkaných hnědýma a&nbsp;červenýma pentlema cest. Nic mi&nbsp;tady nic nepřipomíná. Stal jsem se&nbsp;Braziliánem a&nbsp;nešlo to&nbsp;ztuha. Nemívám emigrantský sny. Spím tady dobře a&nbsp;zdá se&nbsp;mi&nbsp;o&nbsp;braziliánských věcech. Stýská se&nbsp;mi, občas jo, ale sám sebe jsem připravil na&nbsp;to, že&nbsp;se&nbsp;nikdy zpátky nevrátím. V&nbsp;komunistický Jugoslávii jsem neměl co&nbsp;dělat. Tátovi továrnu dávno sebrali. Nejdřív ji&nbsp;zrekvírovali Němci a&nbsp;pak Tito. Máma vypadla nešťastnou náhodou z&nbsp;vlaku, ještě když jsem ji&nbsp;ani pořádně neznal. Dveře se&nbsp;otevřely na&nbsp;špatné straně, ona si&nbsp;toho nevšimla, vykročila do&nbsp;prázdna a&nbsp;projíždějící vlak ji&nbsp;strhnul s&nbsp;sebou. Přišla o&nbsp;ruku, dostala infekci a&nbsp;nepřežila to. Táta nás vychovával sám. Po&nbsp;ševcovsku. Práce a&nbsp;fabrika. Škola. Slušnost. Poctivost. Nikdy si&nbsp;od&nbsp;nikoho nic nepůjčovat. Být zodpovědný sám za&nbsp;sebe. Učit se&nbsp;jazyky. Umět se&nbsp;chovat. Všechno to, co&nbsp;se&nbsp;tady moc nenosí. Po&nbsp;válce, kdy jsme se&nbsp;s&nbsp;bráchou rozhodli odjet a&nbsp;tátovi znárodnili fabriku, zůstali s&nbsp;ním ještě bratři Branco a&nbsp;Svetozar. Branco se&nbsp;vydal do&nbsp;zapečetěných skladů, aby alespoň něco zachránil. Měl moc horkou hlavu, bylo mu&nbsp;právě osmnáct a&nbsp;nemohl se&nbsp;s&nbsp;tím smířit. S&nbsp;tou potupou, s&nbsp;tím, že&nbsp;nám najednou nic nepatří. Našli ho&nbsp;tam. Naložili na&nbsp;náklaďák s&nbsp;ostatními syny „kulaků a&nbsp;kapitalistů“. Odvezli je&nbsp;do&nbsp;lesa a&nbsp;tam zastřelili. Pak si&nbsp;přišli i&nbsp;pro Svetozara, toho „jen“ zavřeli na&nbsp;sedm let. Táta umřel v&nbsp;šestapadesátém. Jmenoval se&nbsp;Petar. Mizérie, špatný časy, na&nbsp;který nechci podrobně vzpomínat a&nbsp;už vůbec ne&nbsp;o&nbsp;nich někomu vyprávět. Jedině tohle mi&nbsp;na&nbsp;Šéfovi vadí. Jak často žvaní a&nbsp;filozofuje o&nbsp;válce, kterou nezažil, a&nbsp;o&nbsp;komunismu, co&nbsp;mu&nbsp;vzal majetek. Nesnáším, jak se&nbsp;v&nbsp;tom pořád patlá. Jak o&nbsp;tom všem furt kafrá i&nbsp;před Dojojó. Myslí si, o&nbsp;kolik ho&nbsp;připravili, ale to, že&nbsp;má&nbsp;to&nbsp;nejdůležitější&nbsp;– život a&nbsp;rodinu, na&nbsp;to&nbsp;kapánek moc často zapomíná.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__038.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>