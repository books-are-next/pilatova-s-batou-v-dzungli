<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Laďa Pinga">
    <meta name="apple-mobile-web-app-capable" content="yes">
    <title>Laďa Pinga</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./s_batou_v_dzungli__020.html">
    <link rel="next" href="./s_batou_v_dzungli__022.html">
    <meta name="nb-order" content="17">
    <link rel="self" href="s_batou_v_dzungli__021.html">
    <meta name="nb-identifier" content="pilatova-s-batou-v-dzungli-665e207">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2988" data-nb-chars="16420">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Laďa Pinga</span></h1>
        <section>
          <p class="chunk" data-nb-ref-number="2" data-nb-words="180" data-nb-chars="990"><span class="idea" data-nb-ref-number="2" id="idea2" data-nb-words="180" data-nb-chars="990">„Laďo, vstaň. No&nbsp;tak vstaň, slyšíš!?“ Slyším Yaru. Cítím, jak se&nbsp;mnou její ruky třesó. Ruky jak dva svalnatí motýli. Čistá zástěra s&nbsp;modró výšivkó a&nbsp;její ruky jak pařátky ještěrky. Na&nbsp;každém drápku rudé. Škoda že&nbsp;só&nbsp;to&nbsp;ruky, co&nbsp;hladijó Mirdu. „Tak vstaň, špalku ožralej, špinavej,“ říká sladce portugalsky. Ta&nbsp;její řeč se&nbsp;u&nbsp;ní v&nbsp;puse mění na&nbsp;nejsladší fajnovou slivovicu. A&nbsp;to bych si&nbsp;hned dal baňku. Nebo pořádnó baňu a&nbsp;druhó na&nbsp;ňu! Aji třetí! Mirda si&nbsp;posune v&nbsp;koutku cigaretu. Nechce se&nbsp;mi&nbsp;vstávat. „Láďo, neválej se&nbsp;tady, nejseš na&nbsp;dovolený.“ „Jak to, že&nbsp;nésu na&nbsp;dovolené, ty&nbsp;Čecháčku jeden zatracená? A&nbsp;nésu žádné Láďa, su&nbsp;Laďa, kolikrát ti&nbsp;to&nbsp;mám eště zopakovat… a&nbsp;sám si&nbsp;říkal, že&nbsp;na&nbsp;léto mám tady na&nbsp;ostrově zůstat, že&nbsp;to&nbsp;bude dovolená, tož co.“ „No jo, ale dovolená od&nbsp;chlastu, jsem řikal. Nemá to&nbsp;cenu,“ Mirda vyplivne pohrdání a&nbsp;zbytky levného kouření do&nbsp;vody. Smráká se&nbsp;a&nbsp;budó muset jet. Nechajó mě&nbsp;tady. Přivezli jenom zásoby a&nbsp;svoje dobré úmysly, a&nbsp;na ty&nbsp;jim zvysoka, víte co.</span></p>
          <p class="chunk" data-nb-ref-number="3" data-nb-words="410" data-nb-chars="2231"><span class="idea" data-nb-ref-number="3" id="idea3" data-nb-words="410" data-nb-chars="2231">Ale myslijó to&nbsp;se&nbsp;mnó dobře. Oba. Každé jináč, ale oba dobře. Yara chce klid a&nbsp;pořádek. Čisťounkou kuchyň, haldu děcek, co&nbsp;majó dycky něco do&nbsp;huby, zametený zápraží, všecko všecičko v&nbsp;rychtyku jak na&nbsp;vojně. Možná by&nbsp;měla být Yara spíš nějaká podporučica nebo rovnó generálka, vojanda by&nbsp;to&nbsp;měla byt. A&nbsp;né cérka z&nbsp;pralesa. Je&nbsp;tak čistotná, že&nbsp;by&nbsp;ju&nbsp;jeden zabil. Vlasy se&nbsp;jí&nbsp;lesknó na&nbsp;slunku a&nbsp;voní po&nbsp;nějakéch tech pralesních kytkách, co&nbsp;si&nbsp;je&nbsp;dává každý ráno za&nbsp;ucho. Kytku za&nbsp;ucho a&nbsp;už sméčí jak ďas. Jak čistotné traktor. Někdy má&nbsp;člověk chuť jí&nbsp;pošlapat tu&nbsp;čistó dlážku, enem aby mu&nbsp;vynadala, enem abych ju&nbsp;viděl, jak sa&nbsp;čertí. A&nbsp;Mirda, ten zase chce stolařa, farmářa a&nbsp;zedníka a&nbsp;pokrývača Laďu z&nbsp;Postópek, práce všeho druhu, protože tady v&nbsp;džungli su&nbsp;široko daleko jediné, kdo umí řemeslo a&nbsp;aji farmaření. Su&nbsp;potřebné, tož to&nbsp;zase ja. A&nbsp;co z&nbsp;teho mám? Mně se&nbsp;chce jenom ležet, válet se&nbsp;na&nbsp;břehu říčního ostrova a&nbsp;slopat. Vypít do&nbsp;dna tuhle tu&nbsp;kalnó řeku i&nbsp;s&nbsp;tlustýma kapybarama, co&nbsp;v&nbsp;ní večer a&nbsp;zrána plavó jak chlupatý, mokrý jelita s&nbsp;velkýma zubama. Navíc už&nbsp;mluvím jak ten Mirda z&nbsp;Prahy, a&nbsp;né jak Ladin z&nbsp;Hané. Všecko se&nbsp;mně to&nbsp;totiž plance dohromady. Moja portugalština je&nbsp;jak prodřená ponožka s&nbsp;dírama na&nbsp;patě a&nbsp;hanácky už&nbsp;s&nbsp;nikým nemluvím. Jenom sám se&nbsp;sebó, dyž sa&nbsp;ožeru, protože jediné Čech široko daleko je&nbsp;Mirda, a&nbsp;to jeho pražský zpívání se&nbsp;mně přilepilo na&nbsp;jazyk jak americká žvékačka a&nbsp;nemožu se&nbsp;teho zaboha zbavit. Je&nbsp;to&nbsp;horší než hantec brněnského stréca. Mirda mi&nbsp;dal milostivě prázdniny, protože je&nbsp;léto a&nbsp;protože je&nbsp;můj šéfik a&nbsp;protože potřebuje, abych se&nbsp;dal dohromady a&nbsp;udělal krovy a&nbsp;vyspároval dlaždice na&nbsp;podlaze firemního baráku. A&nbsp;taky chce, abych se&nbsp;jel podívat na&nbsp;ty&nbsp;naše pole, co&nbsp;sme je&nbsp;společně kópili do&nbsp;foroty a&nbsp;chcem tam pěstovat sóju a&nbsp;chovat velké béky z&nbsp;Indie. Jenomže jedině Ladin z&nbsp;Postópek někdy viděl živého béka a&nbsp;umí se&nbsp;k&nbsp;němu postavit čelem, a&nbsp;né jak Mirda, co&nbsp;když béky poprvé uviděl, řekl: „Helé, to&nbsp;bude tvoje věc, todlecto.“ A&nbsp;vůbec všecko mám dát do&nbsp;cajku, jak říká, protože přijede na&nbsp;obhlídku eště větší šéf, než je&nbsp;Mirda. A&nbsp;Yara chce, abych přestal Mirdu rozčilovat. Ani ju&nbsp;nenapadne, že&nbsp;bych ju&nbsp;mohl milovat! To&nbsp;se&nbsp;jí&nbsp;eště do&nbsp;té&nbsp;její černovlasé nakulmované hlavinky nedoneslo.</span></p>
          <p class="chunk" data-nb-ref-number="4" data-nb-words="169" data-nb-chars="973"><span class="idea" data-nb-ref-number="4" id="idea4" data-nb-words="169" data-nb-chars="973">A&nbsp;ani nedonese, má&nbsp;oči jenom pro Mirdu. Slušného hocha, chytrého, spolehlivého, pěkného a&nbsp;sladkého, co&nbsp;ho&nbsp;má&nbsp;každý rád. A&nbsp;co mluví houpavě, s&nbsp;rozvahou, velkopansky, pražsky a&nbsp;vzdělaně. A&nbsp;chytil se&nbsp;tady jako nic, protože umí jazyky, protože se&nbsp;vyzná a&nbsp;se všema hned zná a&nbsp;okózlit dovede nejenom Yaru, ale taky samotného pana Šéfa Jana Antonína Baťu, a&nbsp;ten ho&nbsp;hned udělal manažerem. V&nbsp;tom jejich čisťounkým, vysméčeným domku si&nbsp;dokonca dává oběd, a&nbsp;když přijede, Yara začne vyvářat a&nbsp;dělat mu&nbsp;pomyšlení a&nbsp;všeci sa&nbsp;možó pominót. A&nbsp;Šéf je&nbsp;má&nbsp;rád, protože je&nbsp;na&nbsp;ně&nbsp;spolehnutí a&nbsp;protože só&nbsp;čistotní a&nbsp;nemajó v&nbsp;životě chaos jak někdo. Jako průšvihář Laďa, co&nbsp;byl v&nbsp;koncentráku, a&nbsp;nejdřív mu&nbsp;všechno zařízli náckové a&nbsp;po nich grunt znárodnili komunisti. Laďu, co&nbsp;si&nbsp;myslel, že&nbsp;když zdrhne před evropskéma běsama do&nbsp;panenské brazilské džungle, že&nbsp;na&nbsp;všecko zapomene, že&nbsp;všecky jeho smutky někam odplavou, když s&nbsp;nima uteče z&nbsp;domu. Že&nbsp;jim těma svýma šikovnýma pazórama zakrótí krkem.</span></p>
          <p class="chunk" data-nb-ref-number="5" data-nb-words="20" data-nb-chars="105"><span class="idea" data-nb-ref-number="5" id="idea5" data-nb-words="20" data-nb-chars="105">Místo toho se&nbsp;tady uchlastává k&nbsp;smrti. A&nbsp;ne nadarmo mi&nbsp;všeci říkajó Laďa Pinga, a&nbsp;to znamená Laďa Kořala.</span></p>
          <p class="chunk" data-nb-ref-number="6" data-nb-words="688" data-nb-chars="3828"><span class="idea" data-nb-ref-number="6" id="idea6" data-nb-words="688" data-nb-chars="3828">Slyším jejich vesla, šplóchnutí vody. Drobná, bolavá šplóchnutí jako zlomit kůstku netopérovi. A&nbsp;eště jedno. Malá vlnka mlaskne o&nbsp;kotník. Hučení bílých křídel volavek. Snášijó se&nbsp;pomalu nad vodu, aby naposled zašátraly zobákem a&nbsp;sekly po&nbsp;rybě k&nbsp;večeři. Jede se&nbsp;sem na&nbsp;ostrov celó věčnost. Řeka Iviñema tady teprve začíná napřahovat paprče do&nbsp;mohutnosti a&nbsp;všelijak se&nbsp;mělce i&nbsp;hluboce klikatí, nechá si&nbsp;klidně hladinu zarůstat ohromnéma listama divokéch leknínů a&nbsp;břehy olizovat kořenama palem buriti. Jejich plody občas plavó po&nbsp;hladině a&nbsp;vypadajó jako malinký šištičky modřínů tam od&nbsp;nás. Chytám je&nbsp;a&nbsp;strkám si&nbsp;je&nbsp;do&nbsp;pusy. Chutnajó ale jak sladká móka, a&nbsp;kdo si&nbsp;na&nbsp;tu&nbsp;chuť nezvykl jako děcko, tak s&nbsp;tím teď nic nezmože. Člověk se&nbsp;tady nevyzná, dyž néni indián, nebo místní gaucho, nebo vášnivé rybář jak Mirda. Ten mi&nbsp;říkal, že&nbsp;kdyby pro nic, navždycky tady zůstane pro to&nbsp;královské rybaření, pro ty&nbsp;ohromné sumce, kteří se&nbsp;pak rozříznó a&nbsp;posypó sérem a&nbsp;dělá se&nbsp;z&nbsp;nich v&nbsp;peci rybí pizza, ale taky pro maso kapybar. Ty&nbsp;se&nbsp;tady pasou jak divocí pašíci na&nbsp;břehu, válijó se&nbsp;v&nbsp;bahně a&nbsp;občas laškovně plavó pod vodó. Só&nbsp;to&nbsp;přerostlé vodní krysy a&nbsp;je z&nbsp;nich skvělá zabijačka. Ale tu&nbsp;zabijačku má&nbsp;ráda aji anakonda. Tož ta&nbsp;si&nbsp;ju&nbsp;nenechá ujít. A&nbsp;běda temu, kdo sa&nbsp;k&nbsp;temu připlantá. Sucuri, jak říkajó indoši. Na&nbsp;tu&nbsp;teda nechcu myslet, že&nbsp;by&nbsp;sa&nbsp;sem připlazila. Nebo spíš připlavala. Potvora jedna šestimetrová! Břehy tady só&nbsp;pro ňu&nbsp;jak stvořený. Jednó sem měl teda namále, a&nbsp;tak tak sem utékl. Nebo spíš uplaval. Jeli sme s&nbsp;Mirdó na&nbsp;kapybary, ale stejnej plán měla asi aji sucuri. To&nbsp;se&nbsp;na&nbsp;vodě objeví taková jako vlnitá stopa. Pod vodó sa&nbsp;to&nbsp;vlní tech šest nejmíň metrů masa a&nbsp;šedavý, skvrnitý kůže s&nbsp;ohromnó chuťó na&nbsp;cokoli, co&nbsp;sa&nbsp;hýbe. Sucuri je&nbsp;vládkyňa zdejší mokrý krajiny, všeho, co&nbsp;teče a&nbsp;vlní sa. A&nbsp;běda temu, kdo to&nbsp;neví. Nebo si&nbsp;myslí, nedej bože, že&nbsp;vládca je&nbsp;on. Její ohromná hlava sa&nbsp;najednó vztyčila před nama, vypadalo to, že&nbsp;nás podplavala lochneska. Ta&nbsp;hlava na&nbsp;tlustém, ohromném krku začala větřit, zvednutá jak periskop. Tož to&nbsp;ona tak dělá, když chce potopit loďku. Podplave vás a&nbsp;ocasem loďku převrhne. Jedním ocasiskovým kopnutím. Dycky nám to&nbsp;indoši vykládali a&nbsp;my sme si&nbsp;mysleli, že&nbsp;si&nbsp;z&nbsp;nás střílijó. Oni totiž indoši vykládajó u&nbsp;ohňa po&nbsp;sekání pralesa a&nbsp;mýcení pastvin všelijaký blbostě a&nbsp;plancó ty&nbsp;svoje legendy, a&nbsp;člověk neví, co&nbsp;si&nbsp;výmýšlajó, a&nbsp;co je&nbsp;eště možný. Jenomže tady v&nbsp;té džungli je&nbsp;vlastně všecko možný, aji to&nbsp;nemožný a&nbsp;vymyšlený. Tož jak sem uviděl ten hadí periskop čučet z&nbsp;vody, na&nbsp;nic sem nečekal, vytáhl svůj Smith &amp; Wesson trojku, co&nbsp;sem ho&nbsp;vyhandloval za&nbsp;jaguáří kožku s&nbsp;jedním indošem, a&nbsp;střelil sem tu&nbsp;sucuri revolverem přímo doprostřed té&nbsp;její hadí palice. Nečekal sem, esli uvidím, že&nbsp;je&nbsp;mrtvá nebo ne. Enom sem rychle odvázal tu&nbsp;našu skořápku, co&nbsp;sem ju&nbsp;udělal z&nbsp;jednoho kusu palmovýho kmene, a&nbsp;pryč odsaď. Naštěstí sem jí&nbsp;tenkrát přidělal aji motor. Ten sem teď túroval jak ďas, a&nbsp;na dvojitý štěstí sem ho&nbsp;den předtím šteloval a&nbsp;promazával, takže naskočil jak nic, a&nbsp;nazdar, vládkyňo všech vod, dneska si&nbsp;zežer nekeho inačího. No&nbsp;a&nbsp;co čert nechtěl, ta&nbsp;samá sucuri pak ležela o&nbsp;pár dní pozdějš ve&nbsp;vodní jamě na&nbsp;pastvinách nedaleko. Jeden náš kamoš kovboj sa&nbsp;brodil s&nbsp;koněm přes ňu&nbsp;a&nbsp;sucuri skočila na&nbsp;teho koňa, chtěla ho&nbsp;chytit, obmotat a&nbsp;zežrat aji s&nbsp;kovbojem Ignáciem. Naštěstí nebyl sám a&nbsp;jeho kamoš hodil lasem, obmotal jej krk a&nbsp;mačetou tomu obludisku usekli hlavu. Pak mně říkali, že&nbsp;měla uprostřed čela stopy po&nbsp;kulce z&nbsp;revolveru. Takže to&nbsp;musel byt ten samé macek, co&nbsp;sem ho&nbsp;střelil já. Panebože, to&nbsp;je&nbsp;teda děs toto. Stáhli ju&nbsp;z&nbsp;kůže a&nbsp;věnovali ju&nbsp;velkýmu Šéfovi Janovi Antonínovi Baťovi do&nbsp;kanclu v&nbsp;Bataguassú. Ten kancl je&nbsp;teď celé omotané anakondí kožkó a&nbsp;všeci čučijó jak blbí, když tam vlezó. Sice to&nbsp;tam dost smrdí, ale asi to&nbsp;za&nbsp;tu&nbsp;parádu a&nbsp;dojem, keré to&nbsp;dělá, stóji.</span></p>
          <p class="chunk" data-nb-ref-number="7" data-nb-words="782" data-nb-chars="4209"><span class="idea" data-nb-ref-number="7" id="idea7" data-nb-words="782" data-nb-chars="4209">Su&nbsp;tu&nbsp;sám. Žvýkám domácí chleba od&nbsp;Yary. Kapybary se&nbsp;mně lovit nechce, bylo by&nbsp;to&nbsp;moc rámusu do&nbsp;teho ticha kolem, kdybych tady práskal Wessonem, a&nbsp;ryby chytat neumím. Vždycky sem si&nbsp;říkal, že&nbsp;už&nbsp;jednó Mirdu, nebo líp Yaru, ta&nbsp;umí chytat stejně jako on, že&nbsp;je&nbsp;poprosím, ať&nbsp;mi&nbsp;to&nbsp;ukážó. Vždycky se&nbsp;jen tak rozesmějó a&nbsp;řeknó, že&nbsp;je&nbsp;to&nbsp;strááášně jednoduchý, a&nbsp;nikdy mi&nbsp;nic neukážó. Dyž to&nbsp;zkóšim sám, nikdy nic nechytnu. Jako by&nbsp;ty&nbsp;rybyska potvory věděly, že&nbsp;su&nbsp;levé jak šavla. Vím, že&nbsp;nebudu moct spát, dokud se&nbsp;nenapiju něčeho echt tvrdého. Dokud mně tekutá spása nevypálí z&nbsp;hlavy všecko to&nbsp;nespaní. Blómám v&nbsp;západu slunce a&nbsp;nad hlavou mi&nbsp;vyhrává komáří dechovka smutné, střízlivé valčík. Není to&nbsp;tak, že&nbsp;by&nbsp;mi&nbsp;odvezli loďku a&nbsp;já bych se&nbsp;odsud nijak nedostal. Voda tady néní hluboká, ale šak moc dobře vědijó, že&nbsp;si&nbsp;nepamatuju všechny ty&nbsp;zákruty a&nbsp;zátočiny, že&nbsp;bych potřeboval mapu, která neexistuje, abych se&nbsp;mohl dostat zpátky do&nbsp;Baťovy Dobré Vody, jak se&nbsp;jmenuje to&nbsp;místo, co&nbsp;Jan Antonín Baťa založil a&nbsp;my ho&nbsp;osidlujeme. Sme tu&nbsp;pěkná parta sokolíků a&nbsp;uprchlíků, nesnášíme komunisty a&nbsp;nacisty a&nbsp;všeci sme před nima zdrhli sem, co&nbsp;nejdál to&nbsp;šlo. Snažíme sa&nbsp;strašně moc, abysme to&nbsp;tady se&nbsp;ctí vydrželi a&nbsp;nezbláznili sa&nbsp;z&nbsp;teho. Hlavně sa&nbsp;z&nbsp;teho neposrat, jak sa&nbsp;říká. No&nbsp;ale někdy je&nbsp;to&nbsp;ošajstlich, ta&nbsp;výdrž. Snažíme sa&nbsp;ale strašně moc. Děláme tancovačky a&nbsp;zpíváme česky, a&nbsp;dyž přijede velký Šéf, aji on&nbsp;vytáhne svoju harmoniku a&nbsp;celé zpocené, jak s&nbsp;nama třeba kopal jamu, abychom přes ňu&nbsp;dali klády a&nbsp;on mohl projet bahniskem ve&nbsp;svým náklaďáku, tož pak si&nbsp;sedne večer k&nbsp;ohňu a&nbsp;vytáhne tu&nbsp;svoju parádní harmoniku, co&nbsp;ju&nbsp;všade sebó tahá, a&nbsp;spustí Šavlenka brušená a&nbsp;zpívá tim svým bohatýrským valašským hlasem, a&nbsp;tož to&nbsp;pak všeci skoro bečíme, jak sme daleko a&nbsp;jak je&nbsp;to&nbsp;všecko strašně divný tady byt a&nbsp;zpívat moravské pjesničky a&nbsp;nahánět místní galánky místo tech našich. Jak je&nbsp;to&nbsp;všecko na&nbsp;palicu a&nbsp;nemože to&nbsp;byt ani jináč, protože nám nic inýho nezbévá než zpívat, nebo sa&nbsp;ožrat. Někdy děláme, že&nbsp;sme už&nbsp;jako Braziliáni. Dlábime do&nbsp;sebe černý a&nbsp;hnědý fazole s&nbsp;hnědó omáčkó, zakusujem pečené hovězí, co&nbsp;chutná jak kořeněná podrážka, k&nbsp;temu rýžu, aji k&nbsp;rybám rýžu, rýžu se&nbsp;všim, a&nbsp;někdy by&nbsp;za&nbsp;erteple člověk zaplatil zlatem, ale né, to&nbsp;tady nemajó, pěstujó jenom maniok nebo erteple na&nbsp;sladko, a&nbsp;to sa&nbsp;nedá žrat, tož rýža ke&nbsp;všemu, a&nbsp;někdy aji kus chleba, ale jenom bílého, co&nbsp;chutná jak nasládlá buchta. Ale my&nbsp;si&nbsp;nestěžujem, my&nbsp;sa&nbsp;přizpůsobujem, my&nbsp;sa&nbsp;učíme o&nbsp;jiné kultuře a&nbsp;chceme si&nbsp;zvyknót, bože můj, jak my&nbsp;si&nbsp;chcem strašně zvyknót. Aji ďáblovi bysme sa&nbsp;upsali, jenom abysme si&nbsp;už&nbsp;konečně na&nbsp;tu&nbsp;příšernou pralesní řiť světa zvykli. A&nbsp;tož taky pijem tu&nbsp;jejich třtinovou kořalu cachaçu, co&nbsp;šmakuje jak mýdlo, nebo když je&nbsp;moc horko, tož to&nbsp;jejich tereré, teda maté s&nbsp;ledem z&nbsp;uříznutého kravího rohu, a&nbsp;koluje to&nbsp;mezi nama a&nbsp;je v&nbsp;tom kus jakéhosi bratrství a&nbsp;připadáme si&nbsp;jak honáci a&nbsp;kovboji, a&nbsp;na chvilku sme v&nbsp;té nové koži jak doma. Pak sa&nbsp;to&nbsp;zase pokazí, jak člověk dostane chuť na&nbsp;pivo nebo si&nbsp;s&nbsp;nekým povykládat, jak mu&nbsp;zobák narostl, a&nbsp;né jak sa&nbsp;mu&nbsp;ty&nbsp;slova těžko skládajó, tak aby temu aspoň někdo rozuměl. Já&nbsp;sa&nbsp;sice domluvím, ale tak nějak jak indián, někdy mně rozumijó, někdy nerozumijó. Tož Mirda to&nbsp;je&nbsp;inačí kabrňák. Dokáže aji napsat portugalsky dopis nebo vyplnit ty&nbsp;jejich úřednický lejstra, na&nbsp;který si&nbsp;Braziliáni tak potrpijó. Bodéť by&nbsp;taky ne, když kafrá celý dny s&nbsp;Yarou a&nbsp;jejíma příbuznéma, co&nbsp;jich tu&nbsp;má&nbsp;asi sto na&nbsp;jednym prstě. Tož bodéť by&nbsp;sa&nbsp;nenaučil mluvit jak Brazilián. Enem já&nbsp;su&nbsp;takový trdlo na&nbsp;jazyky, ale možná je&nbsp;to&nbsp;aji tim, že&nbsp;si&nbsp;se&nbsp;mnou vykládat ani nikdo moc nechce. Mirda mně doporučoval&nbsp;– ten náš brók Pytlík, že&nbsp;sa&nbsp;mám oženit jak on. A&nbsp;tož to&nbsp;mu&nbsp;mám vykládat, že&nbsp;já&nbsp;bych sa&nbsp;hned oženil s&nbsp;tó jeho ženuško, ale že&nbsp;ona mě&nbsp;nechce. Proč mě&nbsp;s&nbsp;tím nasírá, když to&nbsp;musí moc dobře vědět, to&nbsp;teda nevim. Je&nbsp;nás pár, pár rodin a&nbsp;pár takovéch kůlů v&nbsp;plotě, jako su&nbsp;já, ale všichni táhnem za&nbsp;jeden provaz, a&nbsp;jen já&nbsp;jim ten tah občas tím slopáním kazím. Ale co, místní Braziliáni se&nbsp;taky rádi zkárujó, dyž na&nbsp;to&nbsp;přinde, když vydělajó na&nbsp;sklizni nebo střelijó jaguára, to&nbsp;pak třtinová kořalka teče pródem a&nbsp;kolty se&nbsp;musí odkládat pěkně u&nbsp;Yary v&nbsp;kanceláři, jinak by&nbsp;to&nbsp;špatně dopadlo.</span></p>
          <p class="chunk" data-nb-ref-number="8" data-nb-words="168" data-nb-chars="964"><span class="idea" data-nb-ref-number="8" id="idea8" data-nb-words="168" data-nb-chars="964">A&nbsp;pak to&nbsp;zmerčím. Strom uprostřed ostrova. Mangovník. Zelené, skoro voskové listy se&nbsp;lesknó na&nbsp;slunci. Je&nbsp;ohromné a&nbsp;strmí nade mnó jako strom poznání. A&nbsp;pod ním přezrálá, červená a&nbsp;žlutá manga. Je&nbsp;to&nbsp;tak překvapivé, tak nebesky jednoduché! Tak nóbl, jak by&nbsp;řekl všeználek Mirda. Su&nbsp;jak Eva v&nbsp;ráji a&nbsp;beru si&nbsp;plnýma rukama zakázané ovoce a&nbsp;cpu ho&nbsp;do&nbsp;zrezavělého sudu, co&nbsp;se&nbsp;válel pod palmó. Cukr mi&nbsp;Mirda s&nbsp;Yarou přivezli do&nbsp;kafe a&nbsp;já ho&nbsp;naházel na&nbsp;ten budoucí kvas, a&nbsp;pak jenom čekal a&nbsp;hlídal, aby mi&nbsp;to&nbsp;nezkyslo. Vařák, róra a&nbsp;chladič ze&nbsp;staréch plechovek. Nic nebylo problém udělat, moje zlaté hanácké paprčky si&nbsp;dobře poradily. Poháněla je&nbsp;žízeň, největší žízeň na&nbsp;prázdninách od&nbsp;chlastu. A&nbsp;taky vzpomínka na&nbsp;všechny ty&nbsp;palírny u&nbsp;nás, na&nbsp;říznó chuť tátovy slivovice a&nbsp;strécovu hruškovicu a&nbsp;na moju vlastní meruňkovicu. Pod ruce mi&nbsp;nakukovaly malé smaragdově modré ještěrky a&nbsp;jejich jazéčky kmitaly do&nbsp;neposedného čekání na&nbsp;ten šnaps. Na&nbsp;tu&nbsp;moju dnešní mangovicu!</span></p>
          <p class="chunk" data-nb-ref-number="9" data-nb-words="3" data-nb-chars="21"><span class="idea" data-nb-ref-number="9" id="idea9" data-nb-words="3" data-nb-chars="21">Na&nbsp;konec střízlivění.</span></p>
          <p class="chunk" data-nb-ref-number="10" data-nb-words="4" data-nb-chars="25"><span class="idea" data-nb-ref-number="10" id="idea10" data-nb-words="4" data-nb-chars="25">Na&nbsp;konec nočního nespaní.</span></p>
          <p class="chunk" data-nb-ref-number="11" data-nb-words="5" data-nb-chars="33"><span class="idea" data-nb-ref-number="11" id="idea11" data-nb-words="5" data-nb-chars="33">Na&nbsp;konec těch podivnéch prázdnin.</span></p>
          <p class="chunk" data-nb-ref-number="12" data-nb-words="401" data-nb-chars="2192"><span class="idea" data-nb-ref-number="12" id="idea12" data-nb-words="401" data-nb-chars="2192">A&nbsp;pak sem se&nbsp;zpil, jak zákon káže. A&nbsp;válel sem se&nbsp;pod tim nebešťanským stromem a&nbsp;moja játra vzdychala a&nbsp;sténala bolestí a&nbsp;blahem, a&nbsp;já mohl spát a&nbsp;nikdo na&nbsp;mě&nbsp;ve&nbsp;snu neřval rozkazy a&nbsp;nehandloval sem o&nbsp;kus chleba s&nbsp;cigaretama, který sem vybíral v&nbsp;sonderkomandu z&nbsp;kapes mrtvolám. A&nbsp;mohl sem všecko utopit v&nbsp;té nejlepší mangovici, z&nbsp;kvasu, co&nbsp;se&nbsp;mi&nbsp;poved jako nikdy v&nbsp;životě. A&nbsp;viděl sem v&nbsp;tom nóbl delíriju brněnského stréca, co&nbsp;byl řezník a&nbsp;dycky nosil na&nbsp;malíčku prstýnek z&nbsp;bílého zlata s&nbsp;pravým diamantem, jak koštuje a&nbsp;chválí tu&nbsp;moju meruňkovicu a&nbsp;zajídá ju&nbsp;velkó jitrnicó, co&nbsp;právě udělal, a&nbsp;já su&nbsp;šťastné jak blecha, protože brněnské stréc, to&nbsp;byl největší gurmán široko daleko a&nbsp;dycky se&nbsp;mě&nbsp;ptal, když sem přijel na&nbsp;návštěvu do&nbsp;Brna, kdy mně jede vlak zpátky. A&nbsp;pak mně odkázal dva svoje baráky a&nbsp;ty mně taky dvakrát sebrali. Nácci aji komanči. Tož co&nbsp;už&nbsp;včil, říkala naša babka z&nbsp;Postópek a&nbsp;měla recht. Že&nbsp;sme jenom moravští Židi, co&nbsp;se&nbsp;nestarajó ani o&nbsp;náboženství, ani o&nbsp;politiku, to&nbsp;bylo všem úplně šumák, jak říká Mirda. A&nbsp;když Yara s&nbsp;Mirdou, ty&nbsp;dvě příkladné, nechutně šťastné hrdličky, přijeli, aby si&nbsp;mě&nbsp;vyzvedli pěkně odpočatého a&nbsp;střízlivého z&nbsp;ostrovní záchytky, nestačili valit oči. Válel sem se&nbsp;pod mangovníkem, chechtal se&nbsp;jak tukan a&nbsp;zpíval moravské pjesničky. Dycky sem byl hanácké šuhaj, co&nbsp;všecky ty&nbsp;zpívánky uměl, a&nbsp;cérečky na&nbsp;to&nbsp;vždycky dobře zabíraly. Mirda jen pokrčil rameny, sedl si&nbsp;ke&nbsp;mně a&nbsp;přidal sa. Hulákali jsme do&nbsp;pralesní tmy polky a&nbsp;čardáše a&nbsp;Yara se&nbsp;jenom smála tím svým zubatým, ještěrčím úsměvem a&nbsp;mnula si&nbsp;ty&nbsp;svoje načinčané pařátky a&nbsp;pořád je&nbsp;strkala Mirdovi do&nbsp;jeho tlapisek, nebo mu&nbsp;zasněně čechrala ty&nbsp;jeho andílkovské pražské kudrnky. A&nbsp;ani na&nbsp;moje pjesničky nezabírala, ať&nbsp;sem hulákal, jak sem chtěl. Nalil sem jim do&nbsp;plechovky, všichni sme si&nbsp;přiťukli a&nbsp;oni se&nbsp;mnou zůstali pod tím stromem přes noc. Leželi sme a&nbsp;pili moju mangovicu a&nbsp;já jim všecko vyprávěl. Úplné všecko. Věci, o&nbsp;kterých sem si&nbsp;myslel, že&nbsp;už&nbsp;v&nbsp;mé hlavě neexistujó, že&nbsp;sem je&nbsp;hodil cestó přes palubu a&nbsp;ony klesly na&nbsp;dno oceánu a&nbsp;už nikdy ocaď nevyplavó. Věci, který sa&nbsp;mi&nbsp;staly, a&nbsp;nedajó sa&nbsp;jen tak odestát, co&nbsp;se&nbsp;dajó jenom vypálit chlastem. Tak sa&nbsp;to&nbsp;u&nbsp;nás říká, vypálit červa.</span></p>
          <p class="chunk" data-nb-ref-number="13" data-nb-words="156" data-nb-chars="839"><span class="idea" data-nb-ref-number="13" id="idea13" data-nb-words="156" data-nb-chars="839">Ráno mi&nbsp;konečně přestali vykládat, jak se&nbsp;mám chovat. Z&nbsp;očí se&nbsp;jim ztratil ten znechucené a&nbsp;zklamané pohled, kterým mě&nbsp;dycky, když mě&nbsp;zrovna nepotřebovali, častovali. Odvezli mě&nbsp;zpátky do&nbsp;městečka a&nbsp;já jim udělal ty&nbsp;krovy na&nbsp;fabrice. A&nbsp;podlahu sem taky vyspároval a&nbsp;v&nbsp;garáži sem nahodil stěnu fajnovó a&nbsp;pak ještě jednó a&nbsp;vyrovnal sem s&nbsp;vodováhó hrboly na&nbsp;podlaze a&nbsp;předělal eletriku ve&nbsp;sklepě. A&nbsp;poklidil béky a&nbsp;podojil. A&nbsp;pak sem se&nbsp;zpil, a&nbsp;tak to&nbsp;šlo a&nbsp;půjde pořád dokola. Konečně mám ale oraz. Dovolenou od&nbsp;všeho kázání. A&nbsp;když pro mě&nbsp;malé Jindříšek, co&nbsp;je&nbsp;celé usměvavé po&nbsp;Yaře a&nbsp;chytré jak opica po&nbsp;Mirdovi, přinde do&nbsp;baru a&nbsp;zatahá mě&nbsp;za&nbsp;rukáv, abych už&nbsp;šel, že&nbsp;pro mě&nbsp;Yara posílá, poslušně se&nbsp;zvednu a&nbsp;du s&nbsp;tím malým soploňem. Umiňuju si, že&nbsp;mu&nbsp;vyřežu dřevěné autíčko. Předtím si&nbsp;ale dám ještě jednu pořádnou baňu mangovice na&nbsp;cestu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>