<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jan Antonín">
    <meta name="apple-mobile-web-app-capable" content="yes">
    <title>Jan Antonín • S Baťou v džungli</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__009.html">
    <link rel="next" href="./s_batou_v_dzungli__011.html">
    <meta name="nb-order" content="4">
    <link rel="self" href="s_batou_v_dzungli__010.html">
    <meta name="nb-identifier" content="pilatova-s-batou-v-dzungli-4e2190b">
    <meta name="nb-role" content="chapter">
  </head>
  <body data-nb-words="1211" data-nb-chars="7071" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Jan Antonín</span></h1>
        <p class="chunk" data-nb-ref-number="2" data-nb-words="746" data-nb-chars="4377"><span class="idea" data-nb-ref-number="2" id="idea2" data-nb-words="746" data-nb-chars="4377">Přemýšlím, kde začít. Kde začíná skutečně zajímavý příběh? Jak poznat, jestli stojí za&nbsp;to&nbsp;ho&nbsp;vyprávět? A&nbsp;v&nbsp;kterém bodě zlomu se&nbsp;začne lišit od&nbsp;toho banálního? Já&nbsp;to&nbsp;nepoznal. Ale vždycky jsem rád psal. No&nbsp;ano, napsal jsem skoro čtyřicet rukopisů! Psal jsem rád a&nbsp;hodně, taky jsem vydal několik románů, no&nbsp;ano, o&nbsp;sobě. Budiž, jsem tedy grafoman. Megaloman. Snící dítě. Jenže psaní mě&nbsp;vždycky zachránilo, když jsem nevěděl kudy kam, když jsem nemohl nic dělat, protože jsem téměř o&nbsp;všechno přišel. Ale v&nbsp;mém psaní není to, co&nbsp;jsem chtěl říct. Nedařilo se&nbsp;mi&nbsp;vyhmátnout podstatu. Myslel jsem si, že&nbsp;poctivým, usilovným, činorodým každodenním psaním, přemýšlením a&nbsp;plánováním, prací a&nbsp;tréninkem to&nbsp;najdu, dokážu to&nbsp;najít. Jenže teď vidím, že&nbsp;to&nbsp;nevyšlo. Nemyslím tím uměleckou hodnotu nebo umělecký záměr, vlastně nikdy mi&nbsp;nešlo o&nbsp;umění! Šlo mi&nbsp;o&nbsp;pravdivost. O&nbsp;upřímné vylíčení všeho, co&nbsp;jsem prožil, o&nbsp;zachování mých zkušeností. Chtěl jsem, aby po&nbsp;mně něco zůstalo. Já&nbsp;vím, vím, to&nbsp;chce každý, není na&nbsp;tom nic výjimečného. Já&nbsp;jsem byl ale přesvědčený, že&nbsp;výjimečný jsem, nebo že&nbsp;jsem měl výjimečný život a&nbsp;že to&nbsp;štěstí, všichni ti&nbsp;lidé, kteří se&nbsp;mnou pracovali, cestovali, snili a&nbsp;naplňovali mé&nbsp;snění, že&nbsp;všechno tohle musím zachovat, sepsat, že&nbsp;to&nbsp;nechci poztrácet cestou. Historie se&nbsp;nedá změnit. Co&nbsp;bylo, bylo. Ale může být napsán můj úhel pohledu. Tak jak jsem to&nbsp;viděl já, a&nbsp;ne tak, jak to&nbsp;později napsali zloději, kteří na&nbsp;mě&nbsp;nakydali vědra špíny a&nbsp;lží a&nbsp;o&nbsp;všechno mě&nbsp;obrali. A&nbsp;tak jsem plnil, co&nbsp;jsem si&nbsp;vytyčil. Plnil jsem svůj osobní záměr a&nbsp;plán. Nechtěl jsem se&nbsp;stát spisovatelem, chtěl jsem jenom jít příkladem. A&nbsp;že je&nbsp;to&nbsp;neskromné, tož ať! K&nbsp;čertu se&nbsp;skromností, když jí&nbsp;není zapotřebí! Jenže ta&nbsp;píle byla nějak klopotná. Nebyl jsem spokojený. A&nbsp;hlodalo to&nbsp;ve&nbsp;mně. Obraz, který jsem vytvářel a&nbsp;každý den ťukal do&nbsp;stroje nebo někomu diktoval a&nbsp;měl na&nbsp;zřeteli, že&nbsp;to&nbsp;pak budou číst tisíce lidí, mě&nbsp;něčím svazoval. Nebyla to&nbsp;otázka stylu, vždyť moje fejetony v&nbsp;novinách i&nbsp;projevy byly rozhodně lepší než ty&nbsp;Tominovy. Dokázal jsem lidi strhnout a&nbsp;nadchnout pro naši věc, pro své názory. Jenže když jsem začal psát příběh a&nbsp;chtěl jsem do&nbsp;něj vložit nějaké ponaučení, vyznělo to&nbsp;prkenně. Jako by&nbsp;mi&nbsp;ve&nbsp;stroji písmena ztuhla. Bylo to&nbsp;možná tím, že&nbsp;jsem těm lidem, o&nbsp;kterých jsem psal, až&nbsp;tak dobře nerozuměl. Uměl jsem nahlédnout do&nbsp;jejich srdcí a&nbsp;životů, ale viděl jsem tam to, o&nbsp;čem jsem psát nechtěl! Bylo tam příliš mnoho malosti, strachu a&nbsp;úzkosti, hamižnosti a&nbsp;slepoty. A&nbsp;já jsem toužil psát o&nbsp;hrdinech, o&nbsp;silných bohatýrech, o&nbsp;malých, ale přeci velkých lidech. Protože přesně tohle náš národ tehdy potřeboval a&nbsp;potřebuje! Pozitivní příklady, velkého ducha pro malý národ! A&nbsp;myslím, že&nbsp;to&nbsp;se&nbsp;v&nbsp;mém psaní svářilo&nbsp;– ta&nbsp;vcelku častá ubohá skutečnost, a&nbsp;touha po&nbsp;nějakém jiném, vyšším a&nbsp;smysluplnějším ideálu. Zkrátka a&nbsp;dobře jsem moc moralizoval a&nbsp;ty lidi, o&nbsp;kterých jsem psal, jsem příliš ohýbal podle toho, co&nbsp;jsem zamýšlel. Teď z&nbsp;dálky věčnosti to&nbsp;vidím jasně, ale tehdy jsem to&nbsp;nedokázal. Nevěděl jsem, že&nbsp;psaní o&nbsp;životě v&nbsp;sobě musí mít i&nbsp;kus trapnosti, malosti a&nbsp;ušmudlanosti, protože jinak to&nbsp;jsou jen nabubřelé moralistní traktáty. Ty&nbsp;jsem samozřejmě psát nechtěl, ale pořád mi&nbsp;lezly ze&nbsp;stroje. Nejlépe mi&nbsp;prý šla satira. Satira, která vycházela ze&nbsp;zoufalství. To&nbsp;je&nbsp;tedy opravdová ironie osudu. Chtěl jsem národu vdechnout optimismus a&nbsp;naději, ale nejlepší recenze byly na&nbsp;mé&nbsp;hořké a&nbsp;zklamané satiry. Když mi&nbsp;sebrali vlastní vydavatelství, tiskli mě&nbsp;v&nbsp;exilových časopisech a&nbsp;nakladatelstvích. Třeba v&nbsp;Londýně, kde se&nbsp;mé&nbsp;satiry a&nbsp;aforismy v&nbsp;padesátém třetím prodávaly za&nbsp;čtyři šilinky A&nbsp;nějaký tajemný recenzent J. J. napsal: „<em>Ukazuje se, že&nbsp;velký podnikatel je&nbsp;muž přemýšlivý, kterému nešlo jen tak o&nbsp;groš jako o&nbsp;výkon, o&nbsp;životní vklad, o&nbsp;naplnění toho, co&nbsp;si&nbsp;předsevzal. Baťovi shořela střecha nad hlavou hned několikrát, dovedl-li to&nbsp;přijmout s&nbsp;klidem, dovedl-li se&nbsp;nad to&nbsp;povznést a&nbsp;neztratit svou víru v&nbsp;rozumnou lidskou budoucnost, je&nbsp;to&nbsp;velký klad mimořádné osobnosti. Ve&nbsp;svých satirách je&nbsp;spíš důvěrně odposlouchávajícím obdivovatelem národní písně než satiry umělé, nenechá však nikoho na&nbsp;pochybách o&nbsp;tom, co&nbsp;chce říci. Věří v&nbsp;člověka a&nbsp;ve svobodné rozvinutí jeho schopností a&nbsp;sil, v&nbsp;jeho útlé knížce je&nbsp;mnoho kladné víry v&nbsp;člověka a&nbsp;jeho poslání. Číst jeho knížku znamená dovolit si&nbsp;pohled do&nbsp;duševní dílny podnikatele, který se&nbsp;nevzdal osudu ani času.</em>“</span></p>
        <p class="chunk" data-nb-ref-number="3" data-nb-words="89" data-nb-chars="531"><span class="idea" data-nb-ref-number="3" id="idea3" data-nb-words="89" data-nb-chars="531">Věřím ještě pořád a&nbsp;po tom všem v&nbsp;člověka a&nbsp;jeho poslání? V&nbsp;rozumnou lidskou budoucnost? Chci říct, že&nbsp;ne. Protože jenom blázen by&nbsp;s&nbsp;mými životními zkušenostmi mohl věřit v&nbsp;rozum, spravedlnost a&nbsp;v&nbsp;člověka. Natož v&nbsp;nějakou rozumnou lidskou budoucnost. Jenže já&nbsp;jsem byl vždycky blázen. Dnes by&nbsp;se&nbsp;asi řeklo magor. Kolikrát mi&nbsp;to&nbsp;vyčítali, kolikrát si&nbsp;po&nbsp;stranách všichni ti&nbsp;moji rozumní ředitelé fabrik na&nbsp;chodbách, u&nbsp;káviček a&nbsp;nad broušenými sklínkami šampaňského o&nbsp;mně šuškali a&nbsp;někdy se&nbsp;i&nbsp;pošklebovali všem mým velkolepým plánům.</span></p>
        <p class="chunk" data-nb-ref-number="4" data-nb-words="213" data-nb-chars="1176"><span class="idea" data-nb-ref-number="4" id="idea4" data-nb-words="213" data-nb-chars="1176">Každopádně jeden moment se&nbsp;mi&nbsp;znova a&nbsp;znova vrací. A&nbsp;nevím, kde se&nbsp;tenkrát ve&nbsp;mně vzal ten bod, od&nbsp;něhož pak bylo všechno jinak. Potom už&nbsp;jsem nemohl couvnout před vlastní paličatostí. Myslím, že&nbsp;tenkrát, když vylezl Tomina z&nbsp;houští, kde pozoroval, jak honím kluky a&nbsp;točím nad hlavou provazem a&nbsp;na něm mám uvázaný kameň. Pošklebovali se&nbsp;mi&nbsp;a&nbsp;měl jsem tehdy zlomenou ruku uvázanou na&nbsp;kusu špinavé hadry. Nevlastní bratr Tomina přijel za&nbsp;mojí maminkou do&nbsp;Hradiště, do&nbsp;špinavé čtvrti Rybární, kde jsme bydleli. Chtěl, abych se&nbsp;přestěhoval k&nbsp;němu a&nbsp;k&nbsp;té jeho zpanštělé Máně do&nbsp;Zlína, abych tam chodil na&nbsp;měšťanku. Šel pro mě&nbsp;ke&nbsp;kalné Moravě a&nbsp;pozoroval z&nbsp;houští, jak se&nbsp;těm klukům bráním a&nbsp;jak jim pak s&nbsp;kameněm na&nbsp;provazu diktuju. Dávno jsem na&nbsp;to&nbsp;zapomněl, ale on&nbsp;mi&nbsp;to&nbsp;občas připomněl a&nbsp;v&nbsp;jeho hlase byla cítit pochvala, kterou mi&nbsp;pak už&nbsp;mockrát najevo nedal. Od&nbsp;té&nbsp;chvíle, kdy mi&nbsp;to&nbsp;vyprávěl, jsem ho&nbsp;nechtěl zklamat. A&nbsp;už vůbec ne&nbsp;toho malého usmrkance, co&nbsp;točil kameněm nad hlavou. O&nbsp;tom jsem měl psát, jenže jsem nevěděl jak. A&nbsp;když jsem umíral, načmáral jsem poslední slova: Pravda vyjde najevo jako olej na&nbsp;vodu. A&nbsp;pak jsem si&nbsp;ale hned pomyslel: Jenže koho zajímá pravda?</span></p>
        <p class="chunk" data-nb-ref-number="5" data-nb-words="28" data-nb-chars="169"><span class="idea" data-nb-ref-number="5" id="idea5" data-nb-words="28" data-nb-chars="169">Tak co&nbsp;kdybych vám teď raději přečetl nějakou báseň? Ty&nbsp;mi&nbsp;šly nejhůř, a&nbsp;přece jsem je&nbsp;nejraději psal. Dokonce jsem napsal jednu tomu poprdálkovi Benešovi k&nbsp;šedesátinám.</span></p>
        <p class="chunk" data-nb-ref-number="6" data-nb-words="22" data-nb-chars="116"><span class="idea" data-nb-ref-number="6" id="idea6" data-nb-words="6" data-nb-chars="33">Tož blaha přání máme k&nbsp;šedesátce,<br></span>
          <span class="idea" data-nb-ref-number="7" id="idea7" data-nb-words="4" data-nb-chars="25">by&nbsp;dokončiti mohl bohatýr<br></span>
          <span class="idea" data-nb-ref-number="8" id="idea8" data-nb-words="6" data-nb-chars="31">to&nbsp;dílo svojí moudrosti a&nbsp;práce<br></span>
          <span class="idea" data-nb-ref-number="9" id="idea9" data-nb-words="6" data-nb-chars="27">a&nbsp;národu dát svobodu a&nbsp;mír.</span>
        </p>
        <p class="chunk" data-nb-ref-number="7" data-nb-words="111" data-nb-chars="691"><span class="idea" data-nb-ref-number="10" id="idea10" data-nb-words="111" data-nb-chars="691">Nechápu, co&nbsp;mě&nbsp;to&nbsp;tenkrát proboha napadlo! Měl jsem asi pocit, že&nbsp;přeci jen státníkovi s&nbsp;tak pohnutým osudem a&nbsp;před koncem války bych měl poblahopřát, nejlépe špatnou básní. Snad nebudete hodnotit tyto verše kritériem uměleckého významu, jsou jen typicky příležitostné, pravda. Veršování ve&nbsp;mně ale vždycky vzbuzovalo vyšší pocity. Kolikrát mi&nbsp;řekli, že&nbsp;bych se&nbsp;měl držet svého ševcovského kopyta, ale na&nbsp;takové řeči jsem nikdy nedal. Lidi mají vždycky spoustu řečí. Když jsem psal básně, mohl jsem roztáhnout křídla. Mohl jsem vyletět a&nbsp;plachtit přes moře zpátky, být znova hrdým vlastencem, v&nbsp;básních byl i&nbsp;Beneš <em>státníkem, jak málokdy se&nbsp;rodí</em>. Tak vidíte, ta&nbsp;satira mi&nbsp;šla opravdu nejlíp.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>