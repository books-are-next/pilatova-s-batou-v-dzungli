<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-50</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-50" xml:lang="cs-CZ">
		<div class="Z-kladn--textový-r-meček">
			<p id="_idParaDest-47" class="MLP_uroven2_kapitola">Poznámka autorky: <br/>Nedělní metoda</p>
			<p class="MLP_text_bez1radku">Když jsem před deseti lety vystoupila z&#160;nočního autobusu v&#160;brazilském městečku Nova Andradina, čekal na mě džíp. V&#160;džípu seděla usměvavá žena sršící energií a&#160;představila se jako Dolores Baťová, nejstarší vnučka Jana Antonína Bati. Na korbě náklaďáku se rozvalovali dva obrovští šedí mastifové. Měla jsem Dolores a&#160;další potomky baťováků učit česky v&#160;deset kilometrů vzdálené Baťově Dobré Vodě, tedy v&#160;Batayporã. Od prvního večera, kdy jsem se dozvěděla, že Jan Antonín Baťa není ten Baťa, co zakládal továrnu ve Zlíně, ale jeho nevlastní bratr&#160;– pokračovatel, jsem Dolores a&#160;její příběhy o&#160;dědovi Baťovi nemohla dostat z&#160;hlavy. Chtěla jsem napsat román. A&#160;tak jsem si začala Jana Antonína Baťu představovat. Hlavně díky parným letním odpoledním, kdy jsme s&#160;Dolores popíjely silnou brazilskou kávu a&#160;ona vzpomínala a&#160;někdy se i&#160;rozplakala, nebo se zase naopak strašně smála tomu, že mluví jak děda&#160;– tedy slovácko-valašsko-hanácky. „Co už včil,“ zakončovala většinou naše seance. A&#160;pak na mě, až po letech, začal Jan Antonín Baťa mluvit. Někdy vykládal nářečím a&#160;někdy mluvil vybroušenou češtinou z&#160;projevů a&#160;článků. Asi to bylo díky těm krabicím plným jeho dopisů, pojednání o&#160;průmyslovém člověku a&#160;stavbě továren a&#160;básní, které jsem přečetla, abych ho konečně uslyšela. To by ale nebyl Jan Antonín, aby nechtěl vyprávět svůj příběh osobně a&#160;po svém. A&#160;tak jsem ho nechala. Koneckonců celých padesát let se ke slovu moc nedostal. Snažila jsem se do suchých historických faktů propašovat jeho názory a&#160;jeho obraz, který měly v&#160;hlavě především dcery Ludmila a&#160;Edita a&#160;vnučka Dolores.</p>
			<p class="MLP_text">Poslední dva roky jsem potom každé nedělní odpoledne s&#160;Dolores vysedávala nad kávou a&#160;nad textem románu. Naše pracovní metoda byla jednoduchá. Já jsem četla, co už jsem napsala, a&#160;Dolores pak začala znova vzpomínat, upřesňovat a&#160;vyprávět dál. Pak jsem se zase týden hrabala v&#160;krabicích, které nikdo od té doby, co Jan Antonín umřel, neotevřel. Četla jsem deníky jeho dcery, do kterých se Dolores bála podívat, a&#160;objevila jsem v&#160;nich křehký a&#160;dojemný vztah k&#160;velkému českému pianistovi Rudolfu Firkušnému, ale i&#160;k&#160;jiným mužům. Zkoušela jsem vařit podle receptů jeho ženy Maji. Listovala jsem alby fotek ředitelů baťováckých továren, u&#160;nichž byly ručně psané poznámky velkého Šéfa. Ťukala jsem do kláves jeho psacího stroje a&#160;brnkala na piano jeho dcery. Obaly od starých desek s&#160;klavírními koncerty se mi drolily pod prsty. A&#160;básně Jana Antonína, které jsou spíš deníkovými záznamy než básněmi, mě celé dny rozesmávaly a&#160;dojímaly. Někdy jsem si sepsala otázky a&#160;Dolores na ně odpovídala. S&#160;každou odpovědí přicházely další vzpomínky, historky, nálady, mikrosituace. Některé jsem si jen představovala, a&#160;pak jsem se dozvěděla, že se hodně podobná věc stala. Nebo že by se klidně mohla stát.</p>
			<p class="MLP_text">Tato nedělní metoda se nám líbila, ale až po dvou letech jsme si uvědomily, že má jeden zásadní háček. Je totiž nekonečná. Mohly bychom takhle nad kávou a&#160;nad starými dopisy a&#160;alby fotek sedávat ještě celé roky Ale řekly jsme si, že se tou nekonečností a&#160;důležitostí a&#160;historickou tíhou nebudeme trápit. Já i&#160;Dolores jsme prostě chtěly, aby se Jan Antonín Baťa dostal ke slovu. Aby mohl mluvit, jak mu zobák narostl, a&#160;aby mohl říct to, co v&#160;sobě tak dlouho dusil. Je to jeho a&#160;naše verze příběhu. Založená na skutečnosti a&#160;na tak ošidné, neobjektivní věci, jakou je lidská paměť.</p>
		</div>
</body>
</html>