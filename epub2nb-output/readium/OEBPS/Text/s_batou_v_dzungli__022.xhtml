<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola">Edita</p>
			<p class="MLP_text_bez1radku">Přemýšleli jsme o&#160;tom s&#160;Nelsonem dlouho. A&#160;drželi jsme se u&#160;toho většinou za ruku. Už jsem byla velká. Měla jsem muže. Ztepilého, větrem ošlehaného brazilského námořníka. Námořního důstojníka. Byl to vlivný muž. Dobrá partie. Milovala jsem ho. A&#160;on miloval mě. Před námi široširé moře možností. Jen v&#160;noci, v&#160;noci bývám uprchlicí. A&#160;možná právě to rozhodlo. Neposlechla jsem tehdy tátu, nebo jsem mu nevyhověla, i&#160;když to tak mohlo vypadat. Poslechla jsem hlas těch snů. Tedy přesněji řečeno jsem se pokusila vůči těm snům vzbouřit. Jenže popořádku. Když jsme se po dlouhém cestování konečně usadili v&#160;Brazílii, ve čtyřicátém prvním, tatínek dostal od tehdejšího prezidenta nabídku, aby pomohl kolonizovat divoké a&#160;zapadlé oblasti Brazílie. A&#160;když v&#160;Evropě skončila válka, začaly tatínkovy vleklé potíže se soudními spory. A&#160;Nelson, za kterého jsem se tak šťastně provdala, dostal pro změnu nabídku jet pracovat pro ministerstvo zahraničí do Washingtonu a&#160;pak do Amsterodamu. Mohla jsem se vrátit do Evropy. Domů sice ne, ale z&#160;Amsterodamu do Prahy nebo do Zlína to není tak daleko jako z&#160;Brazílie. Těšila jsem se. Tak bláznivě, tak umanutě jsem se těšila. Od té chvíle, co mi Nelson řekl o&#160;státní nabídce, jsem v&#160;duchu balila kufry a&#160;přemýšlela, co budu dělat já. Chtěla jsem psát nebo překládat. Doufala jsem taky, že ze mě ta tíha útěků spadne, ty noční můry, obrazy války, která zasahuje úplně všude a&#160;nikdy nikoho nenechá na pokoji. A&#160;možná jsem chtěla i&#160;tak trochu z&#160;tatínkova velkolepého dosahu, z&#160;napětí, které tenkrát u&#160;nás panovalo, ne mezi námi v&#160;rodině, ale ty obavy, pochyby a&#160;rozhořčení, pocity křivdy, zdálo se mi, že mě všechny ty ústrky, které se děly tatínkovi a&#160;jeho ševcovskému impériu, pomalu, ale jistě začnou křivit taky.</p>
			<p class="MLP_text">A&#160;když mi Nelson řekl, že bychom mohli spolu odjet tak daleko, daleko od všeho, cítila jsem hroznou úlevu. Představovala jsem si, že nasednu zase do toho samého vlaku, jen opačným směrem. A&#160;že mě ten vlak odveze zpátky do bezstarostného dětství, jenomže tentokrát se u&#160;toho budu držet za ruku s&#160;Nelsonem, který mě ochrání před každým nebezpečím. Ale to by nebyl tatínek, aby mi opět nezasáhl do života. Přišel s&#160;nabídkou. Koupil v&#160;pralese devětatřicet tisíc hektarů půdy. Ta půda, když se prales vykácí, rodí jak zběsilá, dají se vybudovat pastviny, na nich se budou pást bílí silní býci a&#160;krávy, všechno to bude ohromné, velkolepé a&#160;nekonečné. Spousta požehnané práce před námi! A&#160;co naše plány? Co Nelsonova státní kariéra? Co moje noční můry? Ano, ve snech se uprchlice mohla vrátit domů, ale byla by to pravda? Je Amsterodam Československo? Samozřejmě že ne. Zůstala bych exulantkou navždycky. Nikdy by mě k&#160;nám domů nepustili, alespoň dokud mám v&#160;rodném listě jméno otce Jan Antonín Baťa, co je v&#160;jejich černých listinách a&#160;smolných knihách vedeno jako jméno zrádce národa. A&#160;taky jsem věděla, že Nelson by se nechtěl z&#160;Evropy vrátit. Byl to muž velkého světa. Se svým šarmem a&#160;rozhledem by udělal dokonalou kariéru. A&#160;já bych šla tam, kam by šel on. Ze země do země, tušila jsem, že jen u&#160;Amsterodamu by nezůstalo. Těch vlaků, do nichž bych musela nasednout, by byla nekonečná, vysilující řada.</p>
		</div>
</body>
</html>