<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_kapitola">Edita</p>
			<p class="MLP_text_bez1radku">Právě jsem na mostě přestřihávala širokou sametovou stuhu. Byla přivázaná od jedné strany mostu k&#160;druhé: Myslela jsem na tátu, jak o&#160;ten most bojoval. Tvrdil, že to bude spojnice, nejdelší most v&#160;Brazílii. Spojnice dvou břehů a&#160;světů. A&#160;spojnice, ty on miloval. Komunikace, silnice, mosty, spojení lidí a&#160;věcí, starého s&#160;novým, nevídaná spojení. Viděl je tam, kde je ostatní neviděli. „Obrovská řeka a&#160;žádný most. Jen jeden mizerný přívoz! Kudy vozit zboží, kudy lidi a&#160;dobytek, vždyť kvůli tomu všechno stojí. Budoucnost je zastavená a&#160;malá, není možná, aby tady ten most nebyl!“ huboval vždycky v&#160;naší kanceláři v&#160;Bataguassú, kdykoli musel tím přívozem přejet na druhý břeh. To on ten projekt navrhl a&#160;vybojoval. Prezident Castelo Branco mu pak poslal pozvánku na slavnostní otevření. Jenže on zrovna ležel v&#160;nemocnici a&#160;bylo to vážné. Tak jsme jeli my s&#160;Nelsonem. Nelson měl na sobě parádní námořní uniformu a&#160;já byla hrdá. Mám za muže takového fešáka, zrovna já, která o&#160;sobě nemohla říkat, že je brazilská královna krásy. Byla jsem vždycky zajímavá, to jistě, zajímavá zrzka se zelenýma očima, to bylo pro brazilské chlapy jako zjevení, ale taky se mě trochu báli, i&#160;to jsem cítila. Kromě Nelsona, ten se se mnou držel za ruku, i&#160;když nám bylo přes osmdesát. Ale tenkrát, uprostřed vší té hrdosti na tátu, na Nelsona a&#160;na náš nový život tady v&#160;té nesmírnosti řeky Paraná, co ji zrovna o&#160;kousíček víc zcivilizovali a&#160;převázali stuhou moderního mostu, mi někdo zaklepal na rameno. Jenže tak nějak opatrně. Asi ani nechtěl, abych se otočila. Moje lněné bílé šaty obšité modrou prolamovanou výšivkou to poklepání ode mne odrazily. Jako by je ta klepající ruka uštkla. Nebyly to šaty, které bych si vzala na procházku po Paříži, ale byly to šaty sem, do tropického slunce, před kterým se člověk neschová, a&#160;je jedno, jestli má dlouhé nebo krátké rukávy. Slunce mu zaleze pod šaty a&#160;vykouše tam spolehlivě dvě velká zpocená kola v&#160;podpaží. Jen len, ten chladí a&#160;dokáže žár pohltit. Pomalu jsem se otočila. Stál za mnou drobný, udýchaný chlapík a&#160;podával mi telegram. Mačkal v&#160;ruce slamák. Vytáhla jsem z&#160;kabelky spropitné a&#160;podala mu ho. Opřela jsem se o&#160;rozžhavené zábradlí mostu. Vonělo kovově. A&#160;já měla tu kovovou vůni všude. Ztěžkla jsem na kov. Kolikrát jsem si ale ten moment přehrávala. Pokaždé, když tatínek dostal další infarkt, pokoušela jsem se připravit na tuhle chvíli. Bylo to tak naivní. Věděla jsem, že u&#160;něj všichni byli. Všichni kromě mě a&#160;Nelsona. Já jsem teď tady. Zastupuju Šéfa a&#160;otevírám slavnostně most, o&#160;který tolik stál. O&#160;němž snil nahlas a&#160;všichni se tomu nápadu jako vždycky smáli. A&#160;když se nesmáli nahlas před ním, tak se mu pošklebovali za zády, copak ho to zase velikášského napadlo. Jenže on dokázal přesvědčit guvernéra a&#160;pak dokonce i&#160;prezidenta. Brazilci se rádi nechají přesvědčovat o&#160;velkých věcech. Vědí totiž, že se tady o&#160;nich většinou jen mluví. Jenže to neznali tátu. Neznali Zlín a&#160;neznali Šéfa. Dokázal by vydojit nejen z&#160;jalové krávy tele, vydojil z&#160;Brazilců i&#160;největší most přes jejich nejširší řeku. Je skoro poledne. Otec právě zemřel. Přestřihla jsem tu stužku.</p>
		</div>
</body>
</html>