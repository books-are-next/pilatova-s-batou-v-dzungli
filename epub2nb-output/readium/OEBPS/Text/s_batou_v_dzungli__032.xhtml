<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-29" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola">Dolores</p>
			<p class="MLP_text_bez1radku">Dělám velký úklid v&#160;pracovně. Z&#160;mého domu na svahu v&#160;Sao Paulo, kde teď bydlí moje nejstarší dcera Ludmila, jsem do Mato Grosso přivezla všechny máminy a&#160;dědovy knížky. A&#160;taky dědův archiv. Jeho sešity značky Mogul vázané v&#160;popraskané americké kůži s&#160;rezavou kroužkovou vazbou. Jsou v&#160;nich všechny básně, myšlenky, články, mentorování, novinové výstřižky, teče z&#160;nich jeho svět jak mléko, co vzkypělo v&#160;hrnci a&#160;chce mermomocí ven. Papíry jemně zapáchají plísní, která na nich není, ale jako by se na ně už chystala a&#160;dává o&#160;sobě vědět slabým závanem mrtvolnosti. Překlepy na stránkách jak motýli ubití deštěm. Uklízím a&#160;musím toho taky hodně vytřídit. Zbavit se nepodstatných věcí. Dokonce jsem si koupila dvě knížky o&#160;tom, jak se má uklízet správně a&#160;efektivně. Nechala jsem si je poslat poštou ze Sao Paula. V&#160;jedné z&#160;nich popisují případ ženy, která měla v&#160;domě takový nepořádek, že se nemohla dostat ven. Zemřela vyčerpáním v&#160;křesle, zavalená krámy. Myslím, že mi něco takového hrozí. Hlavní rada těch moudrých uklízečů v&#160;obou knihách zní&#160;– nechte si jenom věci, které vám přinášejí radost. No právě! Nedokážu nic z&#160;těch vzpomínek vyhodit. Každá z&#160;nich je důležitá. Každá mi přináší… co vlastně? Radost rozhodně, ale taky pocit, že se toho vlastně zase tak moc nezměnilo. Jako by to byly konzervy napěchované časem. Můžu je otevřít a&#160;jsem třeba zpátky v&#160;portugalské Coimbře, kde jsem na konci šedesátých let studovala práva. Sedím v&#160;Café Nicola a&#160;dávám si malé silné presso s&#160;kapkou mléka a&#160;pudinkový košíček, nahoře lehce spálený, posypaný skořicí. Těsto je vláčné a&#160;jemné, takové se nikdy nikomu doma nepovede. V&#160;Café Nicola se ale pokaždé stejně rozplývá na jazyku, klouže lehce po patře a&#160;člověk má pocit, že se opravdu ocitl v&#160;Betlémě, protože se ten zázrak jmenuje <span class="MLP_znak_kurziva_11b">Pastel de Belém</span>. Mám dlouhé blond vlasy a&#160;jsem vysoká a&#160;štíhlá. Proto se mnou malí Portugalci neradi tančí. Mluvíme o&#160;politice, je devětašedesátý, v&#160;Československu jsou už rok ruské tanky. A&#160;já jsem v&#160;Coimbře už taky rok a&#160;pomalu začínám mluvit tím jejich staženým, temným přízvukem, který nám Brazilcům zní, jako když vrčí pes. Vaříme s&#160;Luízou, Érikou a&#160;Laurou, se kterými bydlím na koleji, večeři, rýži a&#160;černé fazole, a&#160;k&#160;tomu máme nasolenou portugalskou tresku. Procházíme se kolem řeky a&#160;mluvíme o&#160;tom, jak jsou latinské deklinace těžké a&#160;rodinné právo zajímavé. A&#160;jak jsou portugalští spolužáci hezcí a&#160;drobní a&#160;jak se vedle nich cítíme jak velké almary a&#160;jak je láska mezi Portugalcem a&#160;Brazilkou komplikovaná. Jsem v&#160;Evropě, jsem mladá, plná evropských snů. Nechci se vrátit. Domů posílám pohlednice s&#160;horami a&#160;ovcemi, katedrálami a&#160;kamennými sochami králů. A&#160;přesto se vracím. Po čase začínám cítit, že je tady všechno stísněné, přecpané domy a&#160;lidmi. Chybí mi brazilské nebe a&#160;nekonečno. A&#160;Ljubodrag s&#160;Ludmilou.</p>
			<p class="MLP_text">Jedno album je plné máminých fotek. Je na nich zezadu napsáno <span class="MLP_znak_kurziva_11b">Lida</span>. Na jedné je převlečená za letadlo. Je jí tak osm, na hubených nohou s&#160;velkými koleny má bílé fotbalistické podkolenky, na krátkých šatech s&#160;nabíranými rukávy vyšitá bílá letadla a&#160;na hlavě vrtuli. Vrtule je připevněná na bílé koupací čepici a&#160;Lida se tváří vyjeveně. Nad fotkou v&#160;pravém rohu stránky jiný, trochu rozmazaný obrázek jednadvaceti dětí na sáňkách se zahnutými řídítky na bílém zasněženém kopci. Každé dítě si pečlivě prohlédnu. Najdu v&#160;dědově stole lupu a&#160;zkoumám divné plandavé hnědé tepláky, co mají na sobě, čepice s&#160;bambulemi a&#160;bundy do pasu s&#160;kožešinovým límcem. Zkusím fotku vytáhnout, ale průsvitná fólie v&#160;albu se jí přilepená sveřepě drží. Děti na bílém sněhu mě ale nenechají na pokoji. Mám dojem, že potřebuju vědět, co je napsané na zadní straně fotky. Vždycky tam bývá něco napsané. Trochu přitlačím, fólie povolí a&#160;neroztrhne se. Na zadní straně čtu: <span class="MLP_znak_kurziva_11b">Lída a&#160;Hana ve čtvrté obecné. Paní Darmopilová.</span> Kdo byla paní Darmopilová? Možná ta žena, co stojí kousek stranou, v&#160;dlouhém kožichu a&#160;usmívá se trochu rozpačitě do objektivu. Na rubu fotky je ještě červené kulaté razítko s&#160;nápisem <span class="MLP_znak_kurziva_11b">Atelier Lesandalo Brno</span>. O&#160;dva listy dál od Lídy-letadla je jiná fotka s&#160;letadlem. Je to vrak letadla. Podivně umístěný vedle fotky tří ses­ter Hany, Lídy a&#160;Edity ve stejných šatech s&#160;bílými knoflíky. Holky Baťovy se tváří, že jim svět leží u&#160;nohou, kření se a&#160;mají přerostlé přední zuby. Vrak letadla je vyvedený jako pohlednice a&#160;na něm je bílou barvou napsáno: <span class="MLP_znak_kurziva_11b">T. Baťa se zabil: Odešel muž, který zasvětil svůj život práci. Dokonal v&#160;Otrokovicích 12./VII. 1932. Čest budiž jeho památce.</span> O&#160;pár prázdných listů dál Lída Baťová v&#160;Karlových Varech v&#160;roce 1936, v&#160;rajtkách, nablýskaných holinách s&#160;bičíkem v&#160;ruce, baretce a&#160;kostkovaném saku, vedle nejspíš hnědáka s&#160;bílou lysinou na čele. Koně, kočárky, panenky, letadla, bílé klobouky se stuhou, moravské kroje, dokonalé šedé obleky mužů, jejich motýlci, látky s&#160;puntíky, Lida jeden rok. Proč psali jednou Lida a&#160;jednou Lída? Má to v&#160;češtině nějaký význam? Nebo v&#160;té jejich moravštině, kterou mi předali a&#160;neřekli mi, že se tak vlastně dá mluvit jenom tam u&#160;nich ve Zlíně?</p>
			<p class="MLP_text">Udělám si přestávku. Dám si sprchu. Otřu i&#160;ze sebe prach a&#160;na chvíli se natáhnu na gauč s&#160;pletením a&#160;s&#160;tou knížkou o&#160;uklízení. „<span class="MLP_znak_kurziva_11b">Už jste někdy našli staré fotografie a&#160;strávili jste pak dlouhé hodiny tím, že jste si je prohlíželi? To je základní chyba,</span>“ píše se v&#160;té příručce. Cítím se jak pes, co dostal řezu.</p>
			<p class="MLP_text">Když se asi za dvě hodiny probudím, knížka leží na zemi, nohy mám omotané vlnou a&#160;jedna jehlice se mi nebezpečně snaží zapíchnout do lýtka. Rozsvítím, navleču na sebe starý svetr a&#160;vyhrnu si rukávy. Jsem pevně rozhodnutá nebýt tentokrát sentimentální. Nedělat tu základní chybu. Žádné hodiny plné prohlížení. Jde se na to! Nejdřív beru do ruky bílou, trochu zahnědlou složku s&#160;padesáti malými fotografiemi s&#160;ozubenými okraji, na kterých je nějaký úplně neznámý Karel. Karel na gymnastických kruzích. Karel na lyžích. Karel u&#160;vánočního stromečku. Vzadu jsou fotky popsané úhledným tiskacím písmem. Je to písmo onoho záhadného Karla, protože o&#160;krabici dál vytáhnu deník psaný stejným dokonalým písmem. Ať se jdou přiblblé uklízecí příručky vycpat! Čtu ten deník asi týden. Je to neuvěřitelně napínavé. Ten záhadný Karel byl ze Zlína a&#160;v&#160;roce 1949 stejný Národní soud, který odsoudil dědečka, odsoudil jeho, ale na deset let. V&#160;tom deníku popisuje svůj útěk z&#160;vězení v&#160;Uherském Hradišti přes hranice do Německa. Utíkal v&#160;lednu. Každý den s&#160;ním utíkám a&#160;třesu se zimou. Zkoumám každý krok pohraničníků, spím stočená v&#160;dutém kmeni stromu a&#160;mám hlad.</p>
			<p class="MLP_text">V&#160;deníku jsou vložené dopisy. Psané stejným písmem, ale teď už ne tiskacím. Jeho písmo je v&#160;dopisech větší, plyne jako vlnky na vodě, pravidelně a&#160;ladně. Nakonec se Karel z&#160;utečeneckého lágru v&#160;Německu dostal do Francie a&#160;usadil se v&#160;Brazílii. Jeho žena mu píše už z&#160;Gottwaldova 2. května 1949. „<span class="MLP_znak_kurziva_11b">Milý Karle, díky za dopis, který mě potěšil. Jsem ráda, že jsi zdráv a&#160;že jsi konečně zakotvil. My jsme všichni zdrávi a&#160;všechno je při starém, nic se nezměnilo. Od ledna jsme čekali marně denně na nějakou sebemenší zprávu od Tebe. Byla to pro mě velká rána, ale člověk si zvykne na všecko, hlavně že vím, že jsi zdráv a&#160;živ.</span>“</p>
			<p class="MLP_text">Jsem taky ráda, že Karel byl zdráv a&#160;živ a&#160;že psal dopisy své ženě, ale vyplývá z&#160;toho, že ji ani děti už asi neviděl. Těch dopisů je moc. Jsou tak smutné, přestože si ti lidé píšou úplně obyčejně. O&#160;tom, jak děti pokulhávají v&#160;matematice, jak ještě funguje Sokol, jak se těší na pomlázku a&#160;co budou dělat v&#160;létě. Karel posílá pohlednice z&#160;Ria a&#160;dostává malované pohlednice s&#160;kyticí kosatců ze Zlína. Jednou jsou kosatce červené a&#160;jednou modré. Na pohlednicích je jeho jméno. Karel Kůstka. Karel nikdy nenapíše v&#160;dopisech Gottwaldov. Jeho syn Petr se ho na rubu jedné své fotky ptá: „<span class="MLP_znak_kurziva_11b">Tatínku, pamatuješ na mě?</span>“</p>
			<p class="MLP_text">Krabice dopisů na tenounkých papírech. Vybledlý inkoust jako smuteční, krajková výšivka. Některé jsou psané na brazilských psacích strojích s&#160;pracně doplněnými českými čárkami a&#160;háčky. Dokonce alba plná tatínkových spolupracovníků, na každé stránce desítky zmenšených fotografií. Jedno z&#160;nich je vázané v&#160;noblesní tmavě modré kůži a&#160;na hřbetu je zlatě vyražený nápis: <span class="MLP_znak_kurziva_11b">Album vedoucích fy Baťa, a. s. Vydal osobní katalog. K 1. lednu 1940.</span> Na první stránce vysvětlení Františka Bendla, vedoucího osobního katalogu: <span class="MLP_znak_kurziva_11b">Tabla jsou sestavena tak, aby ukazovala organisaci a&#160;strukturu jednotlivých oddělení a&#160;závodů bez ohledu na ladné uspořádání nebo souměrnost.</span> Na stránce, kde jsou malé, hnědé fotky ředitelů, jsou tři snímky několikrát tlustě obtažené plnicím perem. Zvýrazněně na mě zírají Hlavnička Josef, Ing. Vavrečka Hugo a&#160;Klátil František. Jako by mi trojhlasně říkali: „Jen sa neopovažuj, cérko, ani ať ťa nenapadne nás hodit do smetí. Paprča by ti upadla!“ Uklidňuju pány ředitele, že se nic takového nestane, že jim nic takového nehrozí. Kdybych se těch fotek chtěla zbavit, jako bych vyhazovala do popelnice samu sebe. Jen pány ředitele utřídím. Otřu prach, vyvětrám stránky a&#160;přes noc nechám okna otevřená, aby to v&#160;domě nepáchlo jak v&#160;nějakém starobylém archivu nebo moučnými červy prolezlé svatyni, aby to nesmrdělo jak brhel. To nám vždycky maminka a&#160;babička kladly na srdce. Nesmrdět jak brhel. Všechno to tady musí zůstat. Musí to tady všechno na někoho počkat. Ale na koho? Mám strach, že žádnou moji dceru to nebude zajímat. Zajímalo to vždycky jenom tu nejmladší, Guiomar. A&#160;ta má teď plné ruce práce s&#160;naší farmou. Všechno to šílené papírování, běhání po úřadech, vyplácení gáže kovbojům a&#160;celé dny na slunci a&#160;na dešti na koňském hřbetě. Možná se do toho ale někdy pustí. Do vzpomínání. Možná až jí bude skoro sedmdesát jako mně a&#160;popadne ji melancholie a&#160;sevře ji do kleští potažených sametem a&#160;bude ji slastně a&#160;neúprosně svírat tak jako teď mě. Tak dobře. Dělám to tedy i&#160;kvůli Guiomar. Takhle to bude mít větší smysl. Spousta lidí mě přesvědčuje, že bych z&#160;těch všech fotek a&#160;listin měla uspořádat výstavu, že bych si je neměla nechávat jen pro své vzpomínání. Jsou to prý důležitá svědectví o&#160;dědově době. Jistě, je mi to jasné. Ale co je mi do svědectví pro cizí lidi? Chci, aby v&#160;těch věcech někdo čmuchal? Aby do nich strkal svůj učený frňák? Aby obracel stránky v&#160;albech a&#160;vyptával se, kdo to je tady na té fotce a&#160;jestli byl dědeček opravdu tak tlustý a&#160;proč i&#160;v&#160;džungli nosil motýlka, nebo jestli opravdu do půl těla svlečený kopal příkop krumpáčem? Nevím. Prostě jen chci, aby to tady uspořádané čekalo. Nechci to dát do žádného neprodyšného plastového kontejneru, v&#160;němž by se stránky nepokroutily vlhkem a&#160;neprášilo by se na ně, jak mi to onehdá nabízel nějaký vědátor&#160;– archivář z&#160;místní univerzity. Prý se to tak teď dělá, je to nejnovější hit v&#160;archivnictví. Nové trendy v&#160;archivnictví, no to mě podržte, to je přece nesmysl, archiváři by se měli držet jak klíšťata něčeho tradičního. Podle mě by ani neměli používat počítač, psát by měli ručně inkoustovými pery a&#160;místo mailů posílat dopisy.</p>
			<p class="MLP_text">Ale pak si uvědomím, že děda by byl tím archivářovým návrhem asi nejspíš nadšený. Spokojeně by si zamnul ruce, točil by chvilku palci mlýnek a&#160;okamžitě by jeden takový neprodyšný kontejner objednal. Nejspíš ve Státech. Taky by do něj nechal nainstalovat zařízení, které by kontrolovalo vlhkost vzduchu, a&#160;měl by to všechno propojené se svými Apple Watch. Když by se v&#160;kontejneru změnila vlhkost vzduchu, přišla by Janu Antonínovi esemeska a&#160;on by okamžitě zařídil, aby se všechno zase dalo do pořádku. Děda, kdyby teď žil, by měl doma nejmodernější Apple a&#160;celé dny by psal na Facebook posty se svými myšlenkami, kázáními, básněmi a&#160;systémovými zlepšeními. Instagram by zavalil fotkami svých továren a&#160;výrobních postupů. Komunikoval by s&#160;půlkou světa a&#160;s&#160;tou druhou by si chatoval na WhatsAppu. Děda by sociální sítě miloval a&#160;vyždímal by z&#160;nich ten největší kapitál. Mému romantickému sentimentalismu s&#160;plnicími pery a&#160;dopisy by se vysmál. Když žil, jeho pera byla jen ta nejmodernější a&#160;nejraději pracoval s&#160;diktovacím přístrojem, psal na nejdražších psacích strojích, a&#160;když hrála Lida na klavír, nechal ze Států přivézt speciální nahrávačku, aby se její hra zachovala a&#160;on si to mohl pouštět, i&#160;když Lida nehrála. Dobře, dědo, tak já o&#160;tom ještě popřemýšlím, ale zatím si to tady všechno nechám a&#160;budu s&#160;tím ztrácet všechen svůj čas, protože je to jako vracet se domů, tam k&#160;vám, do Zlína. Protože já ten svůj opravdový domov pořád nemůžu najít. Pořád někam přenáším věci a&#160;plánuju, kde vlastně budu žít, jestli tady ve státě Mato Grosso do Sul, nebo na severu v&#160;Ceará, kde bych si třeba mohla otevřít českou restauraci, nebo v&#160;Sao Paulu.</p>
			<p class="MLP_text">Začala jsem ale tím, že jsem se odstěhovala z&#160;domu táty Ljubodra­ga v&#160;Nova Andradina. Nejdřív do Batayporã. Myslela jsem, že se mi tam bude líbit stejně, jako se tam líbilo dědovi. A&#160;nejdřív to tak i&#160;bylo. Je tam víc českých rodin a&#160;celé to působí hezky vesnicky mile a&#160;uspořádaně. Pak mě ale začal přepadat pocit, že to není ono. Takhle si přeci děda svůj brazilský Zlín nemohl představovat! Vždyť tady není ani kavárna, o&#160;kině vůbec nemluvím, a&#160;v&#160;době oběda se člověk může najíst v&#160;restauraci na benzinové pumpě, která se jmenuje U&#160;Tygra. Dobře. Každou neděli jsem tedy zašla na pečené sele k&#160;Tygrovi a&#160;sledovala to městečko. Hledala jsem v&#160;něm něco, co by připomínalo dědovy plány Možná ty ulice do pravého úhlu a&#160;ukázková alej vysokánských palem a&#160;dědova busta na kruhovém objezdu. Alej starých pokroucených akátů, která vede k&#160;hřbitovu k&#160;hrobům baťamanů. Všechno je to milé, pohlednicové, ale že by v&#160;tom byl nějaký baťovácký duch, to jsem tedy nepostřehla ani na vteřinu, a&#160;to jsem tam bydlela tři roky. V&#160;malém domku, kde jsem často mívala zatažené záclony, aby slunce nevybělilo můj starožitný nábytek a&#160;maminčin obraz od maďarského malíře. Pokoušela jsem se pěstovat růžové růže, ale vždycky je sežrali červení nenasytní mravenci. Vedle byl baptistický kostel, kde od rána do večera vy­řvávali „Ježíš je král, Ježíš je vůdce“, jako by byl Ježíš nahluchlý. Koupila jsem hezký pozemek a&#160;chtěla jsem na něm postavit dům, kde by byla spousta místa taky pro nové České kulturní centrum, pro starodávné maminčiny kyjovské kroje a&#160;velká učebna pro hodiny češtiny. Jenže jakmile jsem to koupila, začaly se kolem hromadit levné baráčky, které vypadaly jak špatné napodobeniny domků pro panenky, a&#160;začaly se na můj pozemek lepit, a&#160;já jsem měla pocit, že se nemůžu nadechnout. Tak jsem zase pozemek prodala. A&#160;přestěhovala se pokorně zpátky do Nova Andradina. Koneckonců do Baťovy Dobré Vody je to jenom pár kilometrů, takže když budu chtít dýchat vzduch dědových snů, stačí sednout do džípu a&#160;jsem tam za deset minut.</p>
			<p class="MLP_text">V&#160;poslední době dělám ráda změny. Snídám, kdy chci, nedělám, co nechci, někdy pracuju, někdy ne a&#160;nejsem moc zodpovědná ani dochvilná, protože zodpovědnosti a&#160;dochvilnosti mám za celý život plné zuby. S&#160;gustem chodím pozdě a&#160;někdy nepřijdu vůbec. Někdy si kafe uvařím v&#160;sedm a&#160;někdy v&#160;devět a&#160;někdy vůbec ne. Na mobilu mám nainstalovanou aplikaci s&#160;hrou Moje farma a&#160;konečně mám nějakou farmu pod kontrolou. V&#160;Mojí farmě v&#160;mobilu nikdy nejsou záplavy, krávy nejsou nemocné ani je nežerou jaguáři a&#160;slepice vždycky nesou dost vajec, která nesežerou lasičky. Nelítají tam komáři a&#160;v&#160;trávě se neplazí jedovatí hadi. Onehdá jsem koupila prasata a&#160;přistavěla vlastní pekárnu. Ale třeba si brzo nainstaluju nějakou úplně jinou aplikaci. Něco s&#160;vesmírem nebo výcvik bojových psů. Mám dojem, že jinak bych pořád opakovala dokola to samé, dokud bych neumřela, a&#160;možná bych to tím opakováním ani nepostřehla. Pronajala jsem si byt s&#160;velkými okny přes celou zeď, abych viděla, jak zapadá slunce. Z&#160;Ljubodragova domu jsem udělala kancelář. A&#160;vlastně z&#160;něj dělám i&#160;rodinné muzeum. A&#160;někdy tam přespím. Když je moc horko, stojím v&#160;bazénu a&#160;koukám na hvězdy. Najdu Jižní kříž a&#160;jdu zase spát. Háčkuju při západech slunce a&#160;doplétám svetry z&#160;bílé vlny, které jsem našla nedokončené v&#160;jedné krabici. Byl na ní nápis <span class="MLP_znak_kurziva_11b">Svetry Lida</span>.</p>
			<p class="MLP_text">Ale každý den teď přeci jen něco opakuju. Uklízím. Dvě hodiny denně. Jsem zase dochvilná a&#160;zodpovědná. Vzpomínání si to zaslouží. Nic nevyhazuju a&#160;zní mi v&#160;hlavě hudba. Máma hraje Stravinského. Pak Martinů a&#160;nakonec Mozarta. A&#160;znova. Tichem a&#160;zvířeným prachem ze starých, nemoderních knih znějí její přesné tóny, její dokonalý úhoz a&#160;správný rytmus. Hraje pro mě na klavír, který mám před sebou. Je to křídlo Kimball z&#160;Chicaga a&#160;stojí u&#160;zdi. Ona za ním sedí, zlehka se naklání, upravuje si výšku stoličky Dostala ho od táty Ljubodraga k&#160;narozeninám. Mně tehdy bylo deset a&#160;hrála jsem na housle. Přijel kamion a&#160;z&#160;něj dva staří muži vynesli s&#160;hrozným hekáním něco obrovského, zabaleného do mnoha vrstev papíru a&#160;skelné vaty. Nemohli projít dveřmi a&#160;museli je nejdřív rozmontovat. Pak se ten záhadný předmět vyloupl ze všech vrstev jak lesklé, dokonalé stvoření. Měl nádherný zvuk. Sálala z&#160;něj kvalita, tradice, kumšt. Máma se k&#160;němu rozběhla. Pohladila křídlo, objala Ljubodraga.</p>
		</div>
</body>
</html>