<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-43" class="MLP_uroven2_kapitola">Dolores</p>
			<p class="MLP_text_bez1radku">Jsem Dojojó. A&#160;Jsem i&#160;Míca a&#160;jsem i&#160;Doloreska. A&#160;jsem taky Ledová žena. Nikdy jsem tátovi nevyprávěla o&#160;těch dvou mužích před naším domem. Nikdy nikomu jsem o&#160;tom nevyprávěla. Mohla bych někomu říct, že bych se nerozpakovala někoho zabít? Děsilo mě to a&#160;zároveň jsem na sebe byla hrdá. Něco jsem cítila, a&#160;to jsem po rozvodu málem zapomněla. Tenkrát bylo všechno utlumené, jedna moje část, která si myslela, že existuje láska a&#160;vzájemné pochopení, romantika a&#160;dobří lidé, byla pryč. A&#160;přesto to byla láska. Skutečná. Jenže to ploché a&#160;hloupé sousloví kulturní rozdíly z&#160;ní udělalo nemožnou věc. A&#160;místo ní nic nepřicházelo. Dokončila jsem univerzitu, vychovávala tři dcery, pracovala v&#160;advokátní kanceláři, ale všechno jsem vykonávala jako poloautomat. Zodpovědný robot, který cítí jen to, že mu jednou dojdou baterky, a&#160;pak půjde do šrotu. Až ten zvuk spouště klak klak, chlad železa, tíha té zbraně a&#160;rozhodnutí, které jsem udělala, mě vrátily z&#160;robotárny automatických pohybů zpátky do skutečného světa lidí. Táta a&#160;maminka ale začínali být oba nemocní, teď mě pro změnu potřebovali oni dva. Největší Ljubo­dragovo přání bylo, aby se farma, kterou miloval, neprodala. Neříkal to nahlas, k&#160;ničemu mě nenutil, ale potom, co jsem natáhla spoušť, jsem dostala chuť na jiný, úplně jiný život. A&#160;přestěhovala jsem se na farmu. O&#160;farmaření jsem toho věděla dost a&#160;zároveň vůbec nic. Jezdila jsem tam s&#160;Ljubodragem, ale on o&#160;všem rozhodoval, nakupoval a&#160;očkoval býky, sázel fazole a&#160;sóju a&#160;dirigoval kovboje. „Budou vůbec respektovat ženskou?“ říkala jsem si. Ale táta si to neříkal, byl přesvědčený, že všechno zvládnu, a&#160;měl radost. Měl opravdu radost. Jenže pak začaly ty telefonáty. Přestože se banda bezzemků k&#160;ničemu zatím neodvážila, pořád mu volali. Ničilo ho to, i když jsem ho ujišťovala, že mi nic nehrozí. Jenže hrozilo. Věděl to on a&#160;věděla jsem to i&#160;já. A&#160;tak jsem přesvědčila ostatní farmáře, že musíme vytáhnout do boje společně. Viděla jsem, jak zabrali farmy jinde a&#160;co z&#160;nich zbylo. Vypálené domy, kontaminovaná půda, kterou napěchovali umělým hnojivem, protože jinak jim nic nerostlo, rozmlácené skleníky, chcípající dobytek. Celé dny se váleli v&#160;troskách farem, a&#160;když všechny vyjedli a&#160;zničili, táhli dál. Vládu to nezajímalo. V&#160;tak ohromné zemi vláda funguje spíš jako talisman pro štěstí. Můžete si myslet, že funguje, ale starat o&#160;sebe se musíte sami.</p>
			<p class="MLP_text">Jakmile začali tátovi volat, nabila jsem Lurdinhu a&#160;každý večer vyrážela k&#160;řece. Každý večer. Den za dnem. Jako pomstu za ty jejich telefonáty tátovi. Za to, jak ho to pomalu, ale jistě ničí. Střílela jsem do vzduchu a&#160;házela improvizované molotovy, aby to vypadalo jako děsivý ohňostroj. A&#160;přála jsem si, z&#160;celého svého srdce jsem si přála, aby mi některý z&#160;nich přišel na mušku a&#160;já ho mohla dostat. Děsivý, ledový vztek v&#160;hlavě. A&#160;pevná ruka. V&#160;okolních vesnicích se začalo šuškat, že jsem blázen, ale nebezpečný. To bylo skvělé, nic lepšího jsem si nemohla přát. Bezzemků bylo víc než nás, ale nebyli ani dobře zorganizovaní, ani netáhli za jeden provaz. Sázela jsem na to, že když uvidí, že se jich nebojíme, rozutečou se jak hejna slepic. Jen ty telefonáty mě ničily. Táta na tom byl čím dál hůř a&#160;strašně se o&#160;mě bál. Říkával mi, že mám být na lidi slušná, že se nikdy nemám nechat vyprovokovat k&#160;tomu, abych byla sprostá. Ale já nebyla sprostá. Byla jsem ledově klidná, Ledová žena. Každou noc jsme s&#160;ostatními farmáři, bylo nás asi pět, vyráželi zapalovat ohně. Na okrajích pozemků jsme pálili velké hranice dřeva a&#160;k&#160;nim postavili ozbrojeného kovboje. Jenže těch jsme měli taky jen pár. Ale vypadalo to impozantně, ty ohně hořící horkou nocí. A&#160;moje práskání Lurdinhou. Nakonec se bezzemci na nic nezmohli. Taky začalo období, kdy se moskyti líhnou po milionech a&#160;jejich černá mračna nad řekou moc nepřejí těm, kdo táboří venku. A&#160;asi po měsíci ohňů a&#160;výhružného střílení nám stopař Pedro Sucurí a&#160;jeho žena Zulmira, kteří chytali v&#160;bažinách anakondy a&#160;tajně je prodávali do zoologických zahrad, přinesli zprávu, že všichni bezzemci jsou pryč. Našli prý na okraji džungle jejich prázdné tábořiště. Přešli hranici do Paraguaye a&#160;už se neukázali.</p>
		</div>
</body>
</html>