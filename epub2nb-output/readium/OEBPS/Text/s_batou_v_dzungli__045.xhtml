<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-42" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola">Edita</p>
			<p class="MLP_text_bez1radku">Měla jsem dojem, že když jsme se s&#160;Nelsonem a&#160;dětmi vzdali plánů na Evropu, usadili se v&#160;Bataguassú a&#160;začali tatínkovu kolonizaci a&#160;všechno se nám dařilo, že bude maminka spokojená. Jenže nebyla. Nechápala, že se chci téhle zemi přizpůsobit. Lida a&#160;Jena si vzaly Srbíny a&#160;Mařenka Američana, ale já jsem se vdala za Brazilce! Za vojáka navrch. Srbíni byli Evropani. Nelson byl Brazilec. Takhle jednoduché to bylo. Nelson chtěl jíst brazilská jídla, zpíval si brazilské písničky, vydával portugalsky rozkazy a&#160;na mě a&#160;na děti mluvil portugalsky. Já jsem na ně zkoušela mluvit česky, ale on to nesnášel. Nesnášel pomyšlení, že něčemu nerozumí. A&#160;že by se naučil česky on, to ho ani nenapadlo. A&#160;mně se to líbilo! Líbilo se mi, že když mluvím portugalsky, ty vlaky ze sna mají zpoždění a&#160;někdy nepřijedou vůbec. Byla jsem čím dál klidnější a&#160;čím dál spokojenější. A&#160;„spokojenost je univerzita lenochů“, říkal prý strýček Tomina ve Zlíně. Ale co mi bylo do Zlína! Byla jsem prostě spokojená. Přestože moje kyčle bolely při každém kroku a&#160;pohyb, to byla jenom metafora pro bolest. Chodila jsem s&#160;holí mnohem dřív než Lída. Každý doktor mi říkal něco jiného. Jedni radili operaci, druzí říkali, že je to nesmysl, že moje kyčle chtějí odpočívat. Další zase tvrdili, že bych měla naopak hodně chodit i&#160;přes bolest. Tak jsem někdy chodila, někdy odpočívala a&#160;hlavně jsem Nelsonovi rodila děti. Zmáhalo mě to, vlastně jsem měla pokaždé na kahánku. Jenže vysvětlete brazilskému důstojníkovi, že už nemůžete, že už nechcete další děti. A&#160;taky to bylo jediné, co se mamince líbilo, ta kupa vnuků. Velkých a&#160;zdravých, s&#160;olivovou pletí, kteří se jí o&#160;Vánocích honili po zahradě, rajtovali na koni a&#160;chtěli se stát námořníky, kovboji a&#160;bankovními lupiči. V&#160;jejich vile v&#160;Batatubě sjížděli po točitém zábradlí a&#160;tatínek na ně dole číhal a&#160;dával jim při poslední otočce svou ohromnou dlaní pěkně na zadek. Jenže pak zase oba s&#160;maminkou začali s&#160;tím, že kluci neumějí blebtnout česky a&#160;že jak si to představuju, jak si to Nelson představuje, a&#160;co si to dovolujeme zapomínat na rodný jazyk a&#160;národní tradice. Každý rok na Vánoce s&#160;tou lamentací začínali hned po Štědrém dni a&#160;celé svátky mi tím spolehlivě zkazili. Věděla jsem, že mají pravdu, a&#160;nic jsem s&#160;tím nedokázala udělat. Mohla jsem si vybrat&#160;– mít doma celý rok klid, nebo mít klid o&#160;Vánocích. Co byste si vybrali? Já jsem česky samozřejmě nezapomněla. Četla jsem české romány a&#160;opravovala jsem chyby v&#160;tatínkových básních a&#160;každý rok jsem si od něj vypůjčila svazky Svědectví, které mu posílal Ferdinand Peroutka z&#160;Ameriky. Ale chtěla jsem, aby moje děti, můj vlastní klan, měly klid. Aby je nenavštěvovaly české křivdy, aby jim nerozuměly.</p>
			<p class="MLP_text">Nejvíc jsem si rozuměla s&#160;Lídou. Změnily jsme se sice, už jsme dávno nebyly ty cukrové panenky z&#160;Evropy, holky Baťovy, co se perou s&#160;portugalskými nosovkami a&#160;jezdí tančit do Ria, ale pořád jsem ji měla ze všech sourozenců nejraději. Lída byla živel, ať dělala, co dělala, hrála na klavír, nebo plela zahradu, vždycky byla tak plná nadějí! Říkala, že se ještě podíváme do Zlína. Byla o&#160;tom přesvědčená. Já ne. Já si to nemyslela, a&#160;možná i&#160;proto jsem svoje děti česky neučila. Měla jsem dojem, že když se je snažím naučit české říkanky a&#160;vyprávím jim pohádky, že ubližuju sama sobě. V&#160;noci jsem pak sedávala na terase, pila jsem koňak a&#160;představovala si náš dům ve Zlíně. Viděla jsem lidi, kteří se tam teď pohybují v&#160;kuchyni. Jejich stíny. Někdy jsem zahlédla i&#160;obličej nějaké nové hospodyně. Nahlížela jsem do pokojů a&#160;uklízela po zemi rozházené hračky. Oknem svítil dovnitř měsíc.</p>
			<p class="MLP_text">A&#160;pak když komunismus skončil, jely jsme se tam s&#160;Lídou podívat. Chtěla jsem jet za každou cenu vlakem. Alespoň z&#160;Prahy. Tak jsme nasedly na Šohaj do špinavého kupé a&#160;já jsem si zašla na záchod. Umyvadlo, popraskané zrcadlo, páchnoucí kousek špinavého mýdla. Bylo to všechno tak jako tenkrát, když jsem utíkala. Asi to nemohl být ten samý vlak, ale byl to ten samý pocit. Rozklepala se mi kolena. Neměla jsem na nich hrozné podkolenky od stařenky Hrušťákové, ale tenké, černé silonky a&#160;na nohou elegantní lakované lodičky. Chtěla jsem přijet do Zlína jako velká dáma. Ale bylo mi jasné, že přijede ta stejná vystrašená holka. Jenže teď jsem se nebála esesáků, ale vzpomínek. Bála jsem se, že Zlín bude úplně jiný, že všechno, co jsem si představovala, není a&#160;nemůže být pravda. Připravovala jsem se, v&#160;duchu jsem si přehrávala všechny možné a&#160;nemožné scénáře, výjevy, fabriku, svoje noční můry, a&#160;najednou jsem zoufale toužila nebýt v&#160;tom vlaku, nejet domů. Nemohla jsem snést pocit, že najednou zase nevím, kdo jsem, ani kam mám patřit. Pracně budovaná skořápka dlouhých let odvykání stesku praskla a&#160;s&#160;lupnutím ze mě spadla. Jenže místo ní jsem neměla vůbec nic. Stála jsem nahá před tím popraskaným zrcadlem a&#160;dívala jsem se do tváře stárnoucí ženské, která nemá místo, kam by mohla patřit, a&#160;nic na tom nezmění můj krásný dům v&#160;Bataguassú, pět dětí, které mi dělají jen radost, a&#160;pozorný, i když trochu panovačný manžel.</p>
		</div>
</body>
</html>