<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola">Ljubodrag</p>
			<p class="MLP_text_bez1radku">S&#160;Mácou, teda Lidkou, jsem se seznámil někdy v&#160;šestačtyřicátým v&#160;Batatubě. Chodili jsme se s&#160;bráchou koupat do řeky, protože býval tak strašnej hic, že se vlastně ani nic jinýho dělat nedalo. Tenkrát ještě neexistovala klimatizace, jen veliký uřvaný větráky, co vypadaly jak bombardéry v&#160;Anglii a&#160;vydávaly stejnej rachot. A&#160;já chodil k&#160;řece veslovat. Měli jsme s&#160;bráchou malou veslici a&#160;uměli jsme na ní jezdit vážně hodně rychle. Holky Baťovy tam chodívaly taky. Byly jak cukrový panenky, vyoblíkaný dycky jak ze škatulky, všecičko naškrobený, nažehlený a&#160;čisťounký. Jejich modrý kukadla a&#160;už brazilským sluncem políbený tváře. No to bylo něco pro nás. Pěkně jsme se do toho s&#160;Dragoslavem obuli. Ale nemyslete si na nějaký velký tanečky a&#160;namlouvání, na to jsme my nikdy nebyli. Srbíni, ti jsou hr. Holky Baťovy nám říkaly Srbíni. A&#160;že jsme moc hr. To pořád opakovaly, jéje, vy jste nějak hr… když jsme si chtěli sednout k&#160;Máce moc blízko. Až jednou mě pozvala na projížďku na koni. Prý jestli umím jezdit. To jsem neuměl. Koně se mi líbili, ale vždycky jsem měl rači auta, motory, všechno, co vrčí a&#160;má kola. Koně, no proč ne, třeba se konečně dozvím, co to obnáší, ti koně. Dorazil jsem přesně ve dvě odpoledne k&#160;nim do vily a&#160;Máca už měla osedlaný dva. A&#160;na sobě bílou košili, rajtky upnutý až běda, zadek vyšpulenej a&#160;sedlo na něj přesně ulitý, rukávy ohrnutý a&#160;sluncem natřený paže na čokoládovo. Nejdřív jsem si vychutnal pohled na tu Amazonku, nonšalantně jsem jí políbil ruku, a&#160;teprve pak jsem si toho koně, krásnýho černýho hřebečka, obhlídnul. Nebyl zase tak vysokej, jak jsem se bál, a&#160;tak jsem nasoukal nohu do třmenu a&#160;chtěl jsem se vyhoupnout do sedla, jakože tohle dělám tak dvakrát denně. Nějak jsem to ale neodhadnul, vyhoupnul jsem se nějak moc, prostě to moje staré dobré hr… a&#160;místo do sedla jsem přepadnul na druhou stranu. Ležel jsem na trávě jak rozpláclá ropucha a&#160;Máca se mohla počurat smíchy. A&#160;všechny ty její pocukrovaný sestřičky, ty moravský panenky v&#160;rajtkách se mi smály ještě dvacet let potom.</p>
			<p class="MLP_text">Máca, to je srbsky kočka, a&#160;ona byla kočka, kočka pro ty svoje kočičí oči. Na lidech jsem nikdy takový oči neviděl, ona byla první holka s&#160;očima jak siamská kočka. Ale na rozdíl od téhle kočičí rasy nebyla tak nevypočitatelná a&#160;neškrábala pro nic za nic. Moje Máca. Dojojó, ta pak pro mě byla Míca. Kočička Míca. Máca a&#160;Míca. Všechno tohle jsem měl mít, ale tenkrát u&#160;velký kalný řeky s&#160;chladnýma zákoutíma plnýma obřích sumců jsem to ještě nevěděl. Jen jsem si ji naprosto ohromeně prohlížel a&#160;přisedával si k&#160;ní blíž a&#160;blíž. A&#160;ona se oháněla s&#160;tím svým hr a&#160;odsedávala si. Jenže jsem si moc dobře všiml, jak si prohlíží moje svaly na ramenou vycepovaný veslováním a&#160;že se směje mým vtipům, co jsem pochytal od Židů v&#160;předválečný Vídni. Tam jsem studoval. Náš táta si přál, aby všecky ty naše boty byly hlavně k&#160;tomu, aby jeho syn šel na studia, a&#160;tenkrát byly studia jediný možný a&#160;pořádný ve Vídni. A&#160;já Vídeň miloval a&#160;zjistil jsem, že Máca ji miluje taky. Kvůli hudbě. Kvůli klavíru. Kvůli hudbě! Ne, kvůli tomu klapkobřinkalovi Firkušnýmu. O&#160;něm jsem ale tehdy taky ještě neměl ani tušení, ukrýval se mrcha v&#160;dopisech, co si psali snad každý den, teda ona mu psala každý den, on se asi tolik nenamáhal, a&#160;to mi dávalo dost velkou naději, že když budu mnohem víc hr, tak že Mácu dostanu já. Život je boj, to se tak říká, ne? A&#160;místo toho, aby mi dělalo těžkou hlavu, že Máca má v&#160;té své někoho jinýho, tak mi připadalo, jako že to musím vyhrát, že je to boj o&#160;ni, že se musím dobře připravit, dobře si všechno promyslet a&#160;hlavně být dost hr. Největší moje výhoda byla, že jsem byl tenkrát švec, syn ševce a&#160;bratr ševce. To bylo nejdůležitější ne pro Mácu, ale pro Šéfa. A&#160;toho jsem měl rád a&#160;on měl rád mě. Prostě láska ševcovská to byla. A&#160;Šéfa zase měla ráda Máca, a&#160;nejen to, ona ho na slovo poslouchala, spíš bych řekl, že ho až uctívala. Nebylo to ale tak, že by před ním byla kdovíjak shrbená, to vůbec, spíš ho tak nábožně vnímala jako autoritu, která nemá nikde žádného soupeře. A&#160;Šéf ve mně vytušil tu moji hr náturu, která byla tak podobná té jeho. Padli jsme si jak prdel na nočňák, jak prý říkávala Šéfova maminka Hrušťáková.</p>
			<p class="MLP_text">Každý den jsem chodil k&#160;řece. A&#160;vesloval jak blázen, za každýho počasí, brzy ráno a&#160;večer, ale hlavně jsem číhal na to, až přijde Máca, a&#160;nenáviděl jsem, když začalo pršet a&#160;ona se nešla koupat. Sedávali jsme spolu na břehu a&#160;mluvili a&#160;mluvili. O&#160;hudbě, o&#160;divadlech, o&#160;Vídni… já jí vyprávěl ty židovský anekdoty o&#160;Kohnovi a&#160;Sáře, a&#160;ona se jim smála a&#160;já byl strašně, ale strašně šťastnej. A&#160;furt dokolečka jsem si opakoval, jako bych to za války nezažil, že život je boj a&#160;že o&#160;ni budu bojovat jako o&#160;nic jinýho. Jenže v&#160;Argentině taky říkají, že život je tango. Co to znamená? Znamená to, že život je smutnej a&#160;melancholickej a&#160;plnej vášně, všechno tohle to znamená. A&#160;Ludmila tančila tango k&#160;smrti ráda.</p>
		</div>
</body>
</html>