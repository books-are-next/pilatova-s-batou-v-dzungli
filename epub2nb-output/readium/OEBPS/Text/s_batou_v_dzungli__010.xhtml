<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola">Jan Antonín</p>
			<p class="MLP_text_bez1radku">Přemýšlím, kde začít. Kde začíná skutečně zajímavý příběh? Jak poznat, jestli stojí za to ho vyprávět? A&#160;v&#160;kterém bodě zlomu se začne lišit od toho banálního? Já to nepoznal. Ale vždycky jsem rád psal. No ano, napsal jsem skoro čtyřicet rukopisů! Psal jsem rád a&#160;hodně, taky jsem vydal několik románů, no ano, o&#160;sobě. Budiž, jsem tedy grafoman. Megaloman. Snící dítě. Jenže psaní mě vždycky zachránilo, když jsem nevěděl kudy kam, když jsem nemohl nic dělat, protože jsem téměř o&#160;všechno přišel. Ale v&#160;mém psaní není to, co jsem chtěl říct. Nedařilo se mi vyhmátnout podstatu. Myslel jsem si, že poctivým, usilovným, činorodým každodenním psaním, přemýšlením a&#160;plánováním, prací a&#160;tréninkem to najdu, dokážu to najít. Jenže teď vidím, že to nevyšlo. Nemyslím tím uměleckou hodnotu nebo umělecký záměr, vlastně nikdy mi nešlo o&#160;umění! Šlo mi o&#160;pravdivost. O&#160;upřímné vylíčení všeho, co jsem prožil, o&#160;zachování mých zkušeností. Chtěl jsem, aby po mně něco zůstalo. Já vím, vím, to chce každý, není na tom nic výjimečného. Já jsem byl ale přesvědčený, že výjimečný jsem, nebo že jsem měl výjimečný život a&#160;že to štěstí, všichni ti lidé, kteří se mnou pracovali, cestovali, snili a&#160;naplňovali mé snění, že všechno tohle musím zachovat, sepsat, že to nechci poztrácet cestou. Historie se nedá změnit. Co bylo, bylo. Ale může být napsán můj úhel pohledu. Tak jak jsem to viděl já, a&#160;ne tak, jak to později napsali zloději, kteří na mě nakydali vědra špíny a&#160;lží a&#160;o&#160;všechno mě obrali. A&#160;tak jsem plnil, co jsem si vytyčil. Plnil jsem svůj osobní záměr a&#160;plán. Nechtěl jsem se stát spisovatelem, chtěl jsem jenom jít příkladem. A&#160;že je to neskromné, tož ať! K&#160;čertu se skromností, když jí není zapotřebí! Jenže ta píle byla nějak klopotná. Nebyl jsem spokojený. A&#160;hlodalo to ve mně. Obraz, který jsem vytvářel a&#160;každý den ťukal do stroje nebo někomu diktoval a&#160;měl na zřeteli, že to pak budou číst tisíce lidí, mě něčím svazoval. Nebyla to otázka stylu, vždyť moje fejetony v&#160;novinách i&#160;projevy byly rozhodně lepší než ty Tominovy. Dokázal jsem lidi strhnout a&#160;nadchnout pro naši věc, pro své názory. Jenže když jsem začal psát příběh a&#160;chtěl jsem do něj vložit nějaké ponaučení, vyznělo to prkenně. Jako by mi ve stroji písmena ztuhla. Bylo to možná tím, že jsem těm lidem, o&#160;kterých jsem psal, až tak dobře nerozuměl. Uměl jsem nahlédnout do jejich srdcí a&#160;životů, ale viděl jsem tam to, o&#160;čem jsem psát nechtěl! Bylo tam příliš mnoho malosti, strachu a&#160;úzkosti, hamižnosti a&#160;slepoty. A&#160;já jsem toužil psát o&#160;hrdinech, o&#160;silných bohatýrech, o&#160;malých, ale přeci velkých lidech. Protože přesně tohle náš národ tehdy potřeboval a&#160;potřebuje! Pozitivní příklady, velkého ducha pro malý národ! A&#160;myslím, že to se v&#160;mém psaní svářilo&#160;– ta vcelku častá ubohá skutečnost, a&#160;touha po nějakém jiném, vyšším a&#160;smysluplnějším ideálu. Zkrátka a&#160;dobře jsem moc moralizoval a&#160;ty lidi, o&#160;kterých jsem psal, jsem příliš ohýbal podle toho, co jsem zamýšlel. Teď z&#160;dálky věčnosti to vidím jasně, ale tehdy jsem to nedokázal. Nevěděl jsem, že psaní o&#160;životě v&#160;sobě musí mít i&#160;kus trapnosti, malosti a&#160;ušmudlanosti, protože jinak to jsou jen nabubřelé moralistní traktáty. Ty jsem samozřejmě psát nechtěl, ale pořád mi lezly ze stroje. Nejlépe mi prý šla satira. Satira, která vycházela ze zoufalství. To je tedy opravdová ironie osudu. Chtěl jsem národu vdechnout optimismus a&#160;naději, ale nejlepší recenze byly na mé hořké a&#160;zklamané satiry. Když mi sebrali vlastní vydavatelství, tiskli mě v&#160;exilových časopisech a&#160;nakladatelstvích. Třeba v&#160;Londýně, kde se mé satiry a&#160;aforismy v&#160;padesátém třetím prodávaly za čtyři šilinky A&#160;nějaký tajemný recenzent J. J. napsal: „<span class="MLP_znak_kurziva_11b">Ukazuje se, že velký podnikatel je muž přemýšlivý, kterému nešlo jen tak o&#160;groš jako o&#160;výkon, o&#160;životní vklad, o&#160;naplnění toho, co si předsevzal. Baťovi shořela střecha nad hlavou hned několikrát, dovedl-li to přijmout s&#160;klidem, dovedl-li se nad to povznést a&#160;neztratit svou víru v&#160;rozumnou lidskou budoucnost, je to velký klad mimořádné osobnosti. Ve svých satirách je spíš důvěrně odposlouchávajícím obdivovatelem národní písně než satiry umělé, nenechá však nikoho na pochybách o&#160;tom, co chce říci. Věří v&#160;člověka a&#160;ve svobodné rozvinutí jeho schopností a&#160;sil, v&#160;jeho útlé knížce je mnoho kladné víry v&#160;člověka a&#160;jeho poslání. Číst jeho knížku znamená dovolit si pohled do duševní dílny podnikatele, který se nevzdal osudu ani času.</span>“</p>
			<p class="MLP_text">Věřím ještě pořád a&#160;po tom všem v&#160;člověka a&#160;jeho poslání? V&#160;rozumnou lidskou budoucnost? Chci říct, že ne. Protože jenom blázen by s&#160;mými životními zkušenostmi mohl věřit v&#160;rozum, spravedlnost a&#160;v&#160;člověka. Natož v&#160;nějakou rozumnou lidskou budoucnost. Jenže já jsem byl vždycky blázen. Dnes by se asi řeklo magor. Kolikrát mi to vyčítali, kolikrát si po stranách všichni ti moji rozumní ředitelé fabrik na chodbách, u&#160;káviček a&#160;nad broušenými sklínkami šampaňského o&#160;mně šuškali a&#160;někdy se i&#160;pošklebovali všem mým velkolepým plánům.</p>
			<p class="MLP_text">Každopádně jeden moment se mi znova a&#160;znova vrací. A&#160;nevím, kde se tenkrát ve mně vzal ten bod, od něhož pak bylo všechno jinak. Potom už jsem nemohl couvnout před vlastní paličatostí. Myslím, že tenkrát, když vylezl Tomina z&#160;houští, kde pozoroval, jak honím kluky a&#160;točím nad hlavou provazem a&#160;na něm mám uvázaný kameň. Pošklebovali se mi a&#160;měl jsem tehdy zlomenou ruku uvázanou na kusu špinavé hadry. Nevlastní bratr Tomina přijel za mojí maminkou do Hradiště, do špinavé čtvrti Rybární, kde jsme bydleli. Chtěl, abych se přestěhoval k&#160;němu a&#160;k&#160;té jeho zpanštělé Máně do Zlína, abych tam chodil na měšťanku. Šel pro mě ke kalné Moravě a&#160;pozoroval z&#160;houští, jak se těm klukům bráním a&#160;jak jim pak s&#160;kameněm na provazu diktuju. Dávno jsem na to zapomněl, ale on mi to občas připomněl a&#160;v&#160;jeho hlase byla cítit pochvala, kterou mi pak už mockrát najevo nedal. Od té chvíle, kdy mi to vyprávěl, jsem ho nechtěl zklamat. A&#160;už vůbec ne toho malého usmrkance, co točil kameněm nad hlavou. O&#160;tom jsem měl psát, jenže jsem nevěděl jak. A&#160;když jsem umíral, načmáral jsem poslední slova: Pravda vyjde najevo jako olej na vodu. A&#160;pak jsem si ale hned pomyslel: Jenže koho zajímá pravda?</p>
			<p class="MLP_text_-0-12-">Tak co kdybych vám teď raději přečetl nějakou báseň? Ty mi šly nejhůř, a&#160;přece jsem je nejraději psal. Dokonce jsem napsal jednu tomu poprdálkovi Benešovi k&#160;šedesátinám.</p>
			<p class="MLP_verse_-I-_-0-12-">Tož blaha přání máme k&#160;šedesátce,<br/>by dokončiti mohl bohatýr<br/>to dílo svojí moudrosti a&#160;práce<br/>a&#160;národu dát svobodu a&#160;mír.</p>
			<p class="MLP_text">Nechápu, co mě to tenkrát proboha napadlo! Měl jsem asi pocit, že přeci jen státníkovi s&#160;tak pohnutým osudem a&#160;před koncem války bych měl poblahopřát, nejlépe špatnou básní. Snad nebudete hodnotit tyto verše kritériem uměleckého významu, jsou jen typicky příležitostné, pravda. Veršování ve mně ale vždycky vzbuzovalo vyšší pocity. Kolikrát mi řekli, že bych se měl držet svého ševcovského kopyta, ale na takové řeči jsem nikdy nedal. Lidi mají vždycky spoustu řečí. Když jsem psal básně, mohl jsem roztáhnout křídla. Mohl jsem vyletět a&#160;plachtit přes moře zpátky, být znova hrdým vlastencem, v&#160;básních byl i&#160;Beneš <span class="MLP_znak_kurziva_11b">státníkem, jak málokdy se rodí</span>. Tak vidíte, ta satira mi šla opravdu nejlíp.</p>
		</div>
</body>
</html>