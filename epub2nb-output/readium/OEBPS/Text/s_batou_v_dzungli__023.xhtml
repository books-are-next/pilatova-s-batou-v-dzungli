<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_UROVEN2_KAPITOLA">Ludmila</p>
			<p class="MLP_dopis_bez1radku_-I-">„Tady jsme. Zataveni v&#160;jantaru tohoto okamžiku. Není žádné proč.“</p>
			<p class="MLP_dopis_podpis_-I-">Kurt Vonnegut</p>
			<p class="MLP_text_bez1radku_-0-12-">Ještě než jsme odjeli do Brazílie, koupila jsem si ve Státech deník. Překrásná kožená vazba. Je malý, tak akorát do ruky, se zlatou ozdo­bou na obálce. A&#160;na první straně je napsáno: Five year diary. A&#160;předtištěná kolonka pro data: Zapsala jsem si tenkrát 1945 to 19–– a&#160;nikdy jsem nedopsala to druhé datum. Přitom jsem ten deník popsala za jeden rok a&#160;ještě pak do něj vložila pár stran z&#160;ledna a&#160;února 1947. Ty dva roky byly pro mne, zdá se, důležité. Jistě byly, když jsem si o&#160;té důležitosti toužila každý den zapisovat do deníku. Když teď sedím o&#160;dvacet let později v&#160;našem domě v&#160;Nova Andradina, který postavil blízko džungle Ljubodrag, aby mohl mít v&#160;městečku kancelář, a&#160;uklízím krabice s&#160;knihami, co jsem je nechala převézt ze Sao Paula, vypadne z&#160;jedné deník. A&#160;vypadnou na mě ty dva roky, kdy jsem každý den myslela na Rudu Firkušného a&#160;kdy jsem mu každý den psala dopis a&#160;každý den čekala na ten jeho. Když ale deník otevřu, přestávám chápat, proč jsem si ho vlastně psala. Přesto jsem okamžitě rozhodnutá, že si ho celý přečtu. Ty obyčejné, nevzrušené věty o&#160;našich psících, tom, jak je koupu, vykládám si s&#160;nima a&#160;tahám jim ze srsti klíšťáky, o&#160;koupání v&#160;řece, pečení dortu pro pana Klátila, který má narozeniny, o&#160;malování pokoje, uklízení, šití, praní, tancování besedy a&#160;poslouchání hudby v&#160;rádiu. Jsou tam samozřejmě věty o&#160;Rudynkovi, ale vždycky až nakonec, taková nanicovatá douška, že čekám, až napíše, nebo že mám radost, že napsal, že je mi z&#160;toho teplo u&#160;srdce. Zvláštní, jak dvacetiletá holka dokáže psát šikmo nakloněným, těžko čitelným rukopisem o&#160;tom, že je jí z&#160;jejího milého šuhaja teplo u&#160;srdce. Kdyby ten deník viděl Ljubodrag, smál by se tak strašně, že by to bylo slyšet až na pastviny. Určitě by řekl, že mi nebylo teplo u&#160;srdce, ale vy víte kde… to je celý on, divoch divoká. V&#160;deníku ale není vůbec nic o&#160;tom, co si tak přesně pamatuju, s&#160;čím mám spojený ten horký lednový den, kdy jsme dostali dopis o&#160;náletu na Zlín. Tak pozdě, dopisy chodily měsíc i&#160;dva, někdy mnohem déle. Parníky byly nespolehlivé, a&#160;i když jsme díky telegrafickým zprávám o&#160;bombardování věděli, až tyhle dopisy od různých známých nám přinesly skutečné zprávy.</p>
			<p class="MLP_dopis_bez1radku_-I-">2. ledna 1946</p>
			<p class="MLP_dopis_bez1radku_-I-">Dnes jsme dostali tři dopisy z&#160;domu. Jeden popisuje podrobně nálet na Zlín. Spadlo tam celkem 250 bomb a&#160;je mnoho raněných a&#160;mrtvých. Z&#160;toho mám jen jedno přesvědčení, a&#160;sice že to bylo dělané proti nám, a&#160;ne proti Němcům. Bylo to rozbito všechno před koncem války, takže všichni věděli, že teď už by mohla továrna být jen Čechům na prospěch. Dobře si zapamatuji, která to byla létadla a&#160;kdo v&#160;nich seděl, a&#160;kdo zničil padesátileté dílo nejlepšího z&#160;nejlepších Služebníků Božích. Musím o&#160;tom také šikovně napsat Rudynkovi.</p>
			<p class="MLP_text_-12-0-">Když si přečtu zápis z&#160;toho dne, musím se sama sobě divit, proč jsem si nezapsala, co jsem skutečně prožívala. Ano, zničení fabriky jsem vnímala jako armagedon, jako rozmetání posledních zbytků toho všeho, co naše rodina tak dlouho budovala, ale na druhou stranu to pro mne bylo jako černé znamení, že ani můj vztah s&#160;Rudym není ušetřen podobného osudu. Ten den, a&#160;to si vzpomínám přesně, ani to v&#160;tom pitomém deníku nemusí být, jsem nedostala od Rudynka žádný dopis. A&#160;zdálo se mi, že na mne ve snu padají bomby jedna za druhou. Já a&#160;Rudy sedíme za pianem a&#160;hrajeme čtyřručně. A&#160;bomby na nás padají a&#160;my se pokoušíme vstát, chytit se za ruce a&#160;utéct, ale jsme k&#160;pianu přilepení a&#160;nemůžeme se od něj odlepit. Co ten sen měl znamenat, jsem věděla taky úplně přesně. Chápala jsem až moc dobře, že už nás teď s&#160;Rudynkem spojuje jenom hudba. Vášeň k&#160;hudbě, ne jednoho pro druhého. Už uplynulo příliš mnoho dní, v&#160;nichž jsme každý prožívali úplně něco jiného. Čekala jsem na dopisy od něj, a&#160;přitom jsem dobře věděla, že i&#160;kdyby jich přišel celý žebřiňák, že my dva spolu už nebudeme hrávat na piano ani jeden druhého poslouchat. Válka všechno změnila. Já jsem se změnila. Z&#160;Rudyho se stala hvězda koncertních pódií a&#160;já z&#160;toho měla takovou radost! Ale tatínkovi bylo čím dál hůř, jeho srdce selhávalo, kdy se mu zrovna zachtělo. A&#160;pořád jsme byli na černé listině Spojenců a&#160;nikdo pro nás nehnul ani prstem. Ani Honza Masaryk, který od taty dostával peníze, a&#160;Beneš ten už vůbec ne, i&#160;když šeky si taky jeho kancelář brala. A&#160;kdyby se se mnou Rudy oženil, byl by na té černé listině rázem jistě i&#160;on. Vzal by si dceru zrádce, posluhovače Němců, jak nám nadávali. Nechtěla jsem nosit smůlu. Ale hlavně jsem nechtěla odjet, opustit tatu a&#160;fabriku jako zbabělá krysa děravou, smůlou natřenou loď. A&#160;hlavně a&#160;především jsem se nechtěla čím dál slavnějšímu Rudynkovi nijak vnucovat! Mám svou hrdost a&#160;v&#160;tom se podobám Ljubovi. V&#160;tom si tak rozumíme a&#160;někdy mám pocit, že právě tohle z&#160;nás dělá tak harmonický pár, i&#160;když si zpočátku nikdo nemyslel, že bychom se do sebe mohli zamilovat nebo spolu být kdovíjak šťastní. A&#160;Rudy se vlastně nikdy nijak nevyjádřil. Psal mi jako nějaké sice velmi důvěrné, ale dávné přítelkyni. Občas v&#160;jeho větách problesklo to staré vibrato, ale slyšela jsem ho už příliš slabě, jako šepot, závan zamlklých, polknutých tónů. Naléhavost pohltila dálka, oceán a&#160;rozpustila se v&#160;kouři, co zůstával za parníky, které ty jeho zvláštně nijaké dopisy převážely z&#160;jednoho velkého města do druhého.</p>
			<p class="MLP_text_-0-12-">Po několika dnech utírání červeného prachu, který se tady v&#160;zimě usazuje na všech věcech, jsem našla ještě něco. A&#160;přišlo mi to najednou mnohem výmluvnější než deník. I&#160;když to deník svým způsobem taky byl. Deník Rudynkových úspěchů&#160;– plný výstřižků z&#160;amerických, brazilských a&#160;českých novin. Lepila jsem si všechno, co jsem o&#160;něm našla. Všechny kritiky koncertů, lístky na ty, na nichž jsem byla, seděla v&#160;první řadě a&#160;nábožně ho poslouchala. Plakátky, fotky, některé dokonce zvětšené. Jako bych z&#160;Rudyho měla skládat maturitu. Tenhle sešit má celkem pětapadesát stran. Podepsala jsem si ho značkovým inkoustem. Lída Baťová. 1939. Od toho roku jsem si tam nalepovala všechno o&#160;Rudynkovi. I&#160;mnohem starší články. Všechno, co jsem kde sehnala. Lída Baťová, vaše výstřižková služba. Začíná to koncertem Červeného kříže a&#160;Okresní péče o&#160;mládež ve Zlíně 22. března 1933. Vstupné do první řady Kč 15.</p>
			<p class="MLP_dopis_bez1radku_-I-">Ruda Firkušný, ač teprve 22letý, jest už dnes z&#160;těch umělců, jejichž koncerty jsou zdrojem vrcholného umění, vyzrálého, a&#160;přece ještě stále a&#160;stále se zdokonalujícího. Jest jedním z&#160;těch zázračných dětí, u&#160;nichž předpovědi o&#160;umělecké dráze nejen se splnily, nýbrž byly daleko překonány skutečností, jíž dnes jsme u&#160;tohoto mistra klavírní hry svědky.</p>
			<p class="MLP_dopis_-I-">Krásný večer. Jsme za něj vděčni.</p>
			<p class="MLP_text_-12-0-">A&#160;já jsem za něj vděčná? Za Rudyho? Probírám se tímhle sešitem, je taky kožený, ale tentokrát je to červená ohmataná kůže bez ozdob, po krajích prošitá hrubou lněnou nití. U&#160;rozhovorů je vždycky fotografie a&#160;na ní Rudynek s&#160;tím svým vážným, hloubavým výrazem, ukazováček zlehka opřený o&#160;líc, vlasy sčesané z&#160;čela a&#160;na stranu. Vždycky na nich vypadá jako elegán, hotová filmová hvězda. V&#160;jednom rozhovoru z&#160;roku 1933 lichotí Zlínu a&#160;říká, že mu <span class="MLP_znak_kurziva_11b">imponuje tempo tohoto města</span>. Tempo. Závratné tempo města. Vzpomínám na něj a&#160;chápu, že to byla možná podstata mého života, nejen Zlína. Byl to střed. Centrum. Hybný bod, kolem něhož se mohlo všechno otáčet. Osa. Smysl. Tady v&#160;Brazílii nelze to tempo držet. I&#160;tata to musel pochopit, nebo alespoň jeho srdce to chápalo a&#160;protestovalo proti tomu zběsilému zlínskému tempu. Ale v&#160;tropech horko a&#160;červený prach, dusno a&#160;komáři, všechno to se tempu ze Zlína vzpíralo, když ne přímo vysmívalo. A&#160;naše tempo zarůstalo houštinou úporných rostlin, jejichž kořeny jsou tak silné, že dokáží vyvrátit a&#160;zpomalit jakékoli lidské odhodlání.</p>
			<p class="MLP_text_-0-12-">„Smím se vás zeptat také na vaše osobní záliby?“ zeptali se ve Zlínských novinách z&#160;roku 1933 a&#160;Rudy, ten lišák, tak hezky odpovídal, že by se do něj musela zamilovat každá.</p>
			<p class="MLP_dopis_bez1radku_-I-">Mám dost svých osobních zálib, ale v&#160;sezoně mi na ně nezbývá mnoho času. Zabývám se studiem hudební vědy a&#160;nepatrně také kompozicí. Velmi rád čtu díla jak starých, tak i&#160;moderních autorů. Mám velmi rád zvířata. V&#160;cizích městech navštěvuji zoologické zahrady. V&#160;létě velmi rád podnikám horské výlety a&#160;žiji zcela po skautsku. Mou největší zálibou však zůstane přece jen klavír a&#160;muzika.</p>
			<p class="MLP_text_-12-0-">Och, ten můj Rudynek skautík, milovník zoologických zahrad! V&#160;tohle jsme měli my dva společné, kromě klavíru jsme milovali zoologické zahrady. Málem jsem na to zapomněla, ale bylo to nějak podstatné. Nejenom Rudy, ale i&#160;já jsem v&#160;každém cizím městě nezapomněla jít do zoo. Všechna zvířata jsem si prohlížela a&#160;doma jsem si pak v&#160;knížkách hledala všechno o&#160;způsobu jejich života, co žerou a&#160;jak se rozmnožují. Bylo v&#160;tom něco zvláštně přitažlivého, poznání na dosah ruky, ale přitom v&#160;něm nebylo nic nebezpečného, bylo pěkně za mříží. Možná se mi líbilo, že alespoň někde je příroda zkrocená a&#160;že si nedělá, co chce, jako tady v&#160;džungli. Vzpomněla jsem si taky na čtvrtek 17. ledna 1946. Pamatuju si to datum i&#160;bez deníku, protože jsme jely se sestrami, každá s&#160;pořádnou horečkou a&#160;vyrážkou, k&#160;doktorovi do Atibaie, kde nám měli píchnout injekci. Byla to nějaká tropická infekce kdoví z&#160;čeho a&#160;já jsem si celou cestu představovala, že brzy pojedu do Ria a&#160;tam si zajdu do zoo. Jenže jak už té své paměti kdovíjak nevěřím, raději si to najdu v&#160;deníku. Ale je to tak.</p>
			<p class="MLP_text_-I-">„V&#160;Riu se chci podívat na novou zoologickou zahradu, v&#160;tom máme s&#160;Rudynkem stejnou zálibu. Pak mu o&#160;tom napíši z&#160;Ria. Každý den mu budu psát o&#160;tom, co jsem viděla.“</p>
			<p class="MLP_text">Když potom tata zemřel a&#160;já začala jezdit za Ljubodragem na farmu uprostřed pralesa, potřeba navštěvovat zoologické zahrady mě hodně rychle opustila. Měla jsem zoo za domem, v&#160;řece plavaly anakondy a&#160;ty požíraly kapybary, na pastviny se chodili krmit jaguáři a&#160;v&#160;zahradě jsem mohla narazit na celou, asi hodně vzácnou a&#160;smrtelně nebezpečnou sbírku jedovatých hadů. A&#160;snad ani nemusím dodávat, že Ljubodrag zoologické zahrady nesnášel.</p>
			<p class="MLP_text_-0-12-">Taky se Rudyho ptali na plány do budoucna. Už jsme se dávno znali, z&#160;Napajedel, kde se Ruda narodil a&#160;kde jsme se seznámili. V&#160;těch zlínských novinách tedy vyzvídali, jaké má plány do budoucna.</p>
			<p class="MLP_dopis_bez1radku_-I-">Příští sezona se pro mne zdá být bohatou. Koncem října odjíždím do Holandska, počátkem listopadu jsem v&#160;Anglii, v&#160;Irsku, odkud se pak vrátím přes Belgii a&#160;Paříž do Prahy. V&#160;lednu mě čeká Itálie a&#160;pravděpodobně nějaké cesty na Balkán, konečně pak Vídeň. Připravuje se také větší turné po Severní Americe, které se uskuteční pravděpodobně za rok. Vedle těchto zahraničních závazků mám potom samozřejmě koncerty i&#160;zde u&#160;nás. V&#160;Praze několikrát s&#160;Českou filharmonií, mimo jiné na abonentním koncertě s&#160;mistrem Talichem a&#160;v&#160;Beethovenově cyklu s&#160;Weingartnerem.</p>
			<p class="MLP_text_-12-0-">A&#160;s&#160;Lídou Baťovou, s&#160;tou budu hrát čtyřručně u&#160;nich ve vile v&#160;obývacím pokoji Mozarta a&#160;Martinů a&#160;ona otevře dokořán okno a&#160;háčkované záclony budou povlávat do rytmu a&#160;určovat závratné zlínské tempo, v&#160;němž Lidce tak buší srdce pokaždé, když se jí dotknu. To tam už nebylo.</p>
			<p class="MLP_text">Pročítám jak v&#160;hypnóze znova všechno, co napsaly ty a&#160;ty noviny, ale nikdo nedokáže popsat to, co jsem cítila já, když Rudy kladl svoje štíhlé, kostnaté prsty na klávesy. Dodnes cítím jeho vibrato na krku a&#160;na zádech. Hraje mi v&#160;létě ve Zlíně, když jsme se natáhli v&#160;jednom líném letním odpoledni na kostkovanou deku vzadu na zahradě. Maminka sklízela ze stolu, tata si šel na chvilku lehnout na kanape a&#160;Rudyho prsty vyťukávaly na mou kůži jeho oblíbený Dvořákův Koncert pro klavír a&#160;orchestr g moll. Udržovaly přesný rytmus a&#160;záda byla plátno, a&#160;kdybych se někdy odvážila vypravit se do vězení, kde si trestanci tetují mořské panny na záda, nechala bych si od nich vytetovat tuhle skladbu. Každou její notu. A&#160;na věky bych na sobě měla jeho prsty, jejich otisky, podle nichž bych mohla kdykoli vystopovat bezstarostnost té chvíle.</p>
			<p class="MLP_text">Konečně čtu zápis, který je skutečný. Nic si nelakuju. Nehoupu sama sebe. Čtu si ho po sobě a&#160;pak si ho přepíšu, jen tak, abych měla kopii a&#160;abych se zase vrátila tam, kde to všechno začalo, do roku 1947, do čtvrtka 30. ledna, kdy květy na zahradě začaly vedrem usychat a&#160;všichni, kdo měli v&#160;Brazílii alespoň trochu peněz, prchli k&#160;moři, nebo alespoň na jih do hor. Jen my zůstali, protože tata neuznával žádné dovolené, a&#160;já jsem souhlasila, že budu chodit do fabriky stát tam modelem. Tak jsem to říkala, ale bylo to mnohem prostší. Každý den jsem se měla hezky obléct, učesat a&#160;navonět a&#160;sednout si ke své singrovce v hale, kde pracovaly dívky z&#160;Batatuby a&#160;okolí. Měla jsem jim jít příkladem. Být vzorem evropského vzhledu a&#160;chování. Trochu jsem se styděla, protože jsem moc dobře věděla, že si nemohou dovolit tak hezké šaty jako já, ale tatínek na tom trval. Byl přesvědčený, že když vzhlížíme k&#160;nějakému cíli, lépe se k&#160;němu budeme schopni přiblížit. Nevím, jestli ke mně ty snědé dívky s&#160;hedvábnou pletí vzhlížely. Rozhodně si mě ale pokaždé prohlížely. Neměla jsem dojem, že by se mi chtěly podobat, protože se na mne dívaly spíš jako na UFO nebo na něco, co s&#160;nimi má pramálo společného. Přesto jsem každý den v&#160;sedm hodin seděla na svém místě u&#160;šicího stroje a&#160;šila nejrůznější věci, které si maminka vymyslela, nebo jsem navrhovala nové vzory kytek na své sandálky z&#160;odstřižků, na můj životní triumf č. 21. Můj dokonalý šlágr do zdejšího počasí. Kdo by to byl řekl, že mi půjdou boty líp než piano. Tohle jsem si ale do deníku nezapisovala. Jako by ten skutečný život, o&#160;němž deníky přeci mají být, nebyl. Existovaly zápisy, které pořád dokola opakovaly jak nějaké zaklínadlo to samé: „<span class="MLP_znak_kurziva_11b">Celý den se dívám na Rudynkovy fotky a&#160;je mi zase nějak teplo, když se na něj dívám.</span>“ Jestli mi spíš nebylo teplo, protože venku bylo skoro čtyřicet stupňů.</p>
			<p class="MLP_text">Ale ten skutečný zápis se mnou dokonale zamával. „<span class="MLP_znak_kurziva_11b">Když jsem hrála na klavír, napadla mě podivná věc, na kterou si pamatuji z&#160;dětství. Nevím, proč jsem si na to vzpomněla a&#160;proč si to pamatuji ze všeho nejvíce. Je to večer, když jsem usínala. Má postel byla uprostřed dvou jiných mých sester. Když vychovatelka zhasla světla, dívala jsem se do skleněných dveří vedoucích k&#160;zahradě&#160;– stále byla vidět hruška. Její ovoce nebylo dobré a&#160;na nic se nehodila. Vidím jako dnes, jak se v&#160;zimě větve zmítají ve větru. Někdy v&#160;létě zase leskle zakulacené lístky se blýskají a&#160;odrážejí světla z&#160;pouličních elektrických sloupů. Na jaře pak se všechna líbila nádhernými květy. Ten strom byl plný takových tajemství a&#160;přinutil mou hlavu, aby myslela a&#160;dumala. Ukazoval mně, že co je krásné, je plné a&#160;nebeské.</span>“</p>
			<p class="MLP_text">Stromy. Hruška a&#160;bříza z&#160;obrazu. Džungle plná stromů a&#160;listí. Nikdy mi nepřipadalo, že je to zelené peklo. Spíš divoká masa energie, nebezpečná a&#160;nádherná. Možná k&#160;ničemu, nic se v&#160;ní nerodí, co by se dalo zasít a&#160;pravidelně jíst, ale možná jako ta hruška s&#160;nedobrým ovocem, možná proto ve mně vzbuzuje touhu pořád o&#160;něčem přemýšlet, dumat o&#160;tom, proč a&#160;nač. Možná proto nejsem jako tata. Jako Šéf. On taky dumá a&#160;přemýšlí, ale o&#160;něčem jiném a&#160;jinak. Jeho myšlení je přímka, most přes řeku Paraná. Jasné a&#160;rozmáchlé, dokáže spojit dva nespojitelné břehy. A&#160;hruška není užitečná. Ta posvátná kráva vší té naší rodinné užitečnosti mě už někdy zmáhá. Je tak potřebná a&#160;správná. Jenže já někdy jen tak brnkám na piano, jen tak s&#160;nohama na stole si čtu deník o&#160;neužitečných věcech.</p>
			<p class="MLP_text">Jako by ty vzpomínky patřily tomu deníku, a&#160;ne mně. Kožené desky je v&#160;sobě tak dlouho držely, že už jsou jen jejich, a&#160;se mou nemají nic společného.</p>
		</div>
</body>
</html>