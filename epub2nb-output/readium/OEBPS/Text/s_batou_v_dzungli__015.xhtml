<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>s_batou_v_dzungli-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="s_batou_v_dzungli-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_UROVEN2_KAPITOLA">Ludmila</p>
			<p class="MLP_text_bez1radku"><span class="MLP_znak_tucne_11b">Oči a&#160;dopisy</span></p>
			<p class="MLP_text_bez1radku_-12-0-">Rudynek mi včera psal. Dopis plný odevzdaného klidu. Zuřím. Jak může tak málo bojovat? Jak může psát takové dopisy!? Plné lásky, za kterou cítím lhostejnost. Vystopuju ji tam jako honicí pes lišku schovanou v&#160;bezovém houští. Třese se potmě a&#160;neví, kterým směrem má dál utíkat. I&#160;jeho písmo je takové. Malé, stísněné, špatně se čte, špatně se z&#160;něj rozeznává bolest, o&#160;níž tak pokorně, klidně píše a&#160;která šustí papírem. Je to vůbec pravda, nebo jen rafinovaná zdvořilost? Proč světový talent Rudy Firkušný není raději Nikola Šuhaj loupežník a&#160;neunese mě, nepřebrodí se mnou řeky a&#160;moře, oceány a&#160;světadíly, abychom se pak před všemi schovali v&#160;nějaké studené jeskyni a&#160;pekli si placky na ohni a&#160;zakusovali se do ještě syrového masa ze zvěřiny, co jsme holýma rukama skolili poté, co jsme ji štvali přes hory a&#160;doly?</p>
			<p class="MLP_text">Rudynek je umělec. Slavný, i&#160;když jeho hvězda teprve vychází. Píše mi dopisy na dopisní papíry s&#160;hlavičkou drahých amerických hotelů. A&#160;já jsem dcera velkopodnikatele v&#160;exilu, průkopníka světového obuvnického impéria, na něhož svět pomalu, ale jistě zapomíná. Ještě píšu na podobné dopisní papíry jako Rudolf, ale vím, že časem přestanu. A&#160;otec mě potřebuje, otec mě miluje a&#160;miluje mě víc a&#160;silněji, než to kdy dokázal Rudolf. Co na tom, že je to láska otcovská. Je prostě silná. Panovačná, ale můžu se o&#160;ni opřít, nezlomí se jako ta moje namalovaná, nepovedená bříza pod náporem sněhových vloček. Proto Rudynkovi píšu, to co musím. Píšu mu o&#160;konci našeho slibu. Dali jsme si ho a&#160;já ještě byla napůl holka a&#160;on zázračné dítě, klavírista, co se tolik podobal malému Mozartovi. A&#160;on neprotestuje. Přijmul to tak odevzdaně! Pokorně. A&#160;já zuřím! Myslel si, že mě jednou větou „Lidunko, nedělej to“, přesvědčí. Kdyby tam bylo alespoň: „Lidunko, zapřísahám tě, pro lásku boží, proboha svatého, nedělej to!!!“ Jenže to tam nebylo. Je to ponižující. Jediné, co mi zůstalo, je naše společné hraní. Naše společná píseň a&#160;její melodie. To bylo možná silnější než tátova láska, než tátovy pravdy o&#160;tom, že mě potřebuje tady, v&#160;tropickém exilu, abych se vdala za muže, který mu co nejlépe povede podnikové prodejny. Nebo se nemusím ani vdávat, můžu podnik vést já, až on nebude mít dost síly. To neřekne, ale jsem si tím jistá, jsem si jistá tím, že on si je jistý, že já jsem jeho opravdová, jediná skutečná dědička. Jenže to tata taky neřekne. Musí to vědět, protože bratr Jano je sice mužský potomek a&#160;právoplatný dědic, ale vlastně nic nezdědil. Nejde o&#160;majetek. Jde o&#160;talent. Já se totiž kromě hudby vyznám taky v&#160;číslech, v&#160;lidech a&#160;v&#160;botách. Jsem rozená ve znamení Merkura, boha hojnosti, obchodu a&#160;války. Jsem dcera svého otce a&#160;zdá se, že ani hudba na tom nemůže nic změnit. A&#160;tata to musí vědět třeba proto, že jsem v&#160;Batatubě zachránila výrobu. Byl to hubený rok, tatovy podniky byly pořád na černé listině Spojenců, bratranec Tomík, syn strýce Tomáše zakladatele, začal v&#160;Kanadě vystrkovat rohy a&#160;soudit se s&#160;tatou… všechno šlo šejdrem. A&#160;tenkrát jsem z&#160;barevných odstřižků, co jednou tata přinesl z&#160;fabriky a&#160;chtěl je vyhodit, vymyslela ty sandálky s&#160;kytičkou. Jejich pásky byly spletené nahoře a&#160;tvořily malou kytku, byly barevné a&#160;hlavně hrozně laciné, protože se daly ušít z&#160;odstřižků. Nikdo nikdy v&#160;Brazílii nic takového neviděl. Byla jsem na sebe tak pyšná! Hlavně jsem zachránila výrobu, protože sandálky se prodávaly líp jak ráno housky na krámě. A&#160;zachránilo nás to všechny! Tata byl taky pyšný, ale vlastně mě nikdy nepochválil. A&#160;jestli mě to mrzelo, to tedy mrzelo, ale nebylo to tak strašné jak ty měkké Rudyho dopisy.</p>
			<p class="MLP_text">To Karlovy dopisy byly úplně jiné. Strohé a&#160;plné mužského vzdoru a&#160;potu. Psal o&#160;japonském koncentráku, kde byl zavřený. Psal o&#160;tom, že to ale všichni známí baťováci přežili. Karel Aster, moje první láska. Už ve Zlíně se mi líbil, a&#160;nejen mně. A&#160;pak když jsme se sešli v&#160;Americe, následovalo období, kterému jsem v&#160;duchu říkala „velké americké poblouznění“ a&#160;z&#160;něhož jsem rychle vystřízlivěla, protože Karel byl na první pohled na ženské. Záletník jak ze žurnálu. Měl to v&#160;očích, v&#160;držení těla, v&#160;tom, jak chtěl všechno a&#160;hned. Dobyvatel Karel. Vzpomínám na něj ale ráda. Byl prima. Prima. To slovo jsem ve dvaceti používala víc, než je zdrávo. Karel byl ale prima. Jako čerstvá jarní tráva, jen si do ní lehnout. Voněl vzduchem, prachem prérií a&#160;rozbouřeným mořem. Možná jediný člověk, který věřil tomu, že i&#160;já mám velký talent a&#160;že bych mohla být koncertní umělkyně. Všichni ostatní mi to spíš opatrně vymlouvali, a&#160;když jsem slyšela hrát na koncertech Rudynka, vymlouvala jsem to zbaběle i&#160;já sama sobě. Nikdy bych nemohla být jako on. A&#160;můj přirozený, nebo v&#160;rodině Baťů vypěstovaný smysl pro dokonalost mi samozřejmě přikazoval, že nemám dělat nic nedokonale. Jen Karel ve mně viděl pianistku. Profesionální hráčku. Snažil se mi sehnat v&#160;Americe hudební školu. Ale i&#160;jeho dopisy prozradily, jeho sebevědomé písmo plné vroucí vášně, kterou spíš dobře stylizoval, než aby ji cítil. Proutník, kterého jsem zase vyčmuchala za tím písmem. Ne že bych byla kdovíjaká grafoložka, ale poznat se to dalo. Když jsem ty dopisy položila vedle sebe, bylo až zarážející, jak Karlovo velkohubé vychvalování sama sebe bilo do očí vedle stísněného, napůl nečitelného rukopisu geniálního klavíristy. Karlovy dopisy byly taky psané v&#160;drahých hotelích a&#160;na prvotřídním hlavičkovém papíře. V&#160;garáži měl drahé auto a&#160;v&#160;posteli krásnou ženu. A&#160;já byla daleko, od obou.</p>
			<p class="MLP_text">A&#160;pak tady byly po dlouhých letech s&#160;mým bohatýrem Ljubodra­gem oči toho malíře. Úzké, černé štěrbiny v&#160;údolích vrásek. Dodnes je na sobě cítím. Jak zkoumají každou moji křivku, no ano, jak se mnou kochají, a&#160;ano, jak je mi to příjemné. Svlékal mě dvakrát do týdne před mou nezletilou dcerou očima. Bylo příjemné být znova zbožňovaná, považovaná za krásnou. Ljubodrag mě zbožňoval a&#160;považoval za krásnou, to vím, ale jeho způsob byl divoký, drsný a&#160;něžný zároveň. Jako by se mnou celý život tančil vášnivé tango. Nebyl v&#160;tom ale žádný vedlejší účinek, řekla bych. Jeho láska byla prostě láska, a&#160;hotovo. Nechtěl by mě zvěčnit na obraze, Ljubodrag netoužil po věčnosti ani po vzpomínání. Ljubodrag miloval a&#160;žil naplno a&#160;neznal žádné jemnosti svádění, pochyby nebo rafinovanost uměleckého okouzlení. Nejvíc jsem se mu líbila nahá nebo v&#160;rajtkách a&#160;na koni. Malíř samozřejmě nic neřekl, i&#160;když mohl, mluvili jsme německy, aby tomu Dolores nerozuměla. Po dlouhé době jsem s&#160;někým mluvila německy ráda. S&#160;Ljubodragem jsme na začátku, když jsme se v&#160;Batatubě poznali, používali němčinu, oba jsem studovali ve Vídni, a&#160;tak jsme vzpomínali na rakouskou výslovnost a&#160;měkké, zaoblené hlásky, ale pak jsme, asi jak se Ljubodrag osmělil, začali používat smyslnější francouzštinu, plnou mazlivých nosovek. Jenže ten malíř, to byla vídeňská němčina sama. Jako by mě vracela daleko před válku, k&#160;dobám, kdy jsme jezdívali do Brna, kde se mluvilo německy v&#160;obchodech a&#160;v&#160;restauracích, k&#160;dobám, kdy pro mě Mozart a&#160;Beethoven existovali jen v&#160;němčině. Ten malíř a&#160;jeho téměř dokonalá němčina, které jsem nemohla odolat, i&#160;když jsem si stokrát říkala, jak ten jazyk nenávidím a&#160;co všechno Němci naší rodině a&#160;celé Evropě udělali. A&#160;stokrát jsem si mohla opakovat, že řeč za nic nemůže. Jenže teď jsme ani náhodou nebyli v&#160;Evropě a&#160;mně se naopak zdálo, že němčina a&#160;malířova ústa, z&#160;nichž měkce a&#160;trochu ušišlaně plyne, mě k&#160;ní přibližují.</p>
			<p class="MLP_text">Pamatuju si, jak mi s&#160;vážnou tváří a&#160;napůl nabručeně říkal, že na moje oči neexistuje správný odstín modré, protože on ještě nikdy takový odstín modrých očí neviděl. Říkal, že by musel vydloubnout oči nějaké siamské kočce a&#160;tu barvu z&#160;nich namíchat. Taky by jí prý musel vytrhat všechny chlupy a&#160;uvázat si s&#160;nimi nové štětce, aby mohl přesně vystihnout jemnost mé pleti. Máte doma nějakou takovou kočku, která by se dala položit na oltář vaší krásy? Otřásla jsem se odporem a&#160;vyčetla mu, že děsí Dolores. Jen se smál.</p>
			<p class="MLP_text">Ale nechat mu ten obraz by bylo jako se mu dát. Být jeho. Viset u&#160;něj v&#160;pokoji a&#160;nechat se osahávat lačnýma, umělecky založenýma očima. Myslím, že i&#160;proto ten souboj mezi námi. O&#160;mě a&#160;o&#160;obraz. Samozřejmě neměl ani nejmenší šanci. Byl snad o&#160;padesát let starší a&#160;nebylo na něm nic, co bych mohla nějak obdivovat. Až na tu vášeň, která mě rozpalovala jako už máloco. Až na ty oči a&#160;na ty ruce, tak útlé jako pařátky vzácného ptáka.</p>
		</div>
</body>
</html>