<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dolores">
    <meta name="apple-mobile-web-app-capable" content="yes">
    <title>Dolores • S Baťou v džungli</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__051.html">
    <link rel="next" href="./s_batou_v_dzungli__053.html">
    <meta name="nb-order" content="46">
    <link rel="self" href="s_batou_v_dzungli__052.html">
    <meta name="nb-identifier" content="pilatova-s-batou-v-dzungli-4e2190b">
    <meta name="nb-role" content="chapter">
  </head>
  <body data-nb-words="972" data-nb-chars="5643" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__051.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Dolores</span></h1>
        <p class="chunk" data-nb-ref-number="2" data-nb-words="163" data-nb-chars="933"><span class="idea" data-nb-ref-number="2" id="idea2" data-nb-words="163" data-nb-chars="933">Měla jsem tátu odvézt na&nbsp;farmu. Neměla jsem dovolit, aby zůstával v&nbsp;nemocnici, kde ho&nbsp;stejně nikdo nemohl vyléčit. Jenže bylo tady to&nbsp;bojování s&nbsp;bandou bezzemků. Musela jsem každou noc hlídat u&nbsp;zapáleného ohně a&nbsp;střílet u&nbsp;řeky. Kdyby zmerčili, že&nbsp;odjíždím, okamžitě by&nbsp;zaútočili. Nemohla jsem odjet z&nbsp;farmy a&nbsp;měla jsem strach tátu přivézt. Bylo to&nbsp;špatné rozhodnutí. Zasloužil si&nbsp;být tady. Jenže máma nechtěla, bála se&nbsp;stejně jako já. A&nbsp;strach není dobrý rádce. Je&nbsp;to&nbsp;podvraťák, co&nbsp;vždycky volí hladký ústup do&nbsp;závětří. A&nbsp;pak jsem si&nbsp;to&nbsp;vyčítala. To, že&nbsp;táta bloudil ulicemi města, které neměl rád. Máma ho&nbsp;nemohla najít. Věděla, že&nbsp;bude nejspíš na&nbsp;nádraží Barra Funda čekat na&nbsp;noční autobus do&nbsp;Nova Andradina, ale nebyl tam. Hledala ho&nbsp;policie, a&nbsp;když ho&nbsp;konečně našli na&nbsp;úplně jiném nádraží, byl skoro mrtvý. Dovezli ho&nbsp;do&nbsp;nemocnice, ale už&nbsp;bylo pozdě. Pozdě na&nbsp;to, aby si&nbsp;v&nbsp;klidu zakouřil, aby ráno snědl čerstvou housku s&nbsp;máslem.</span></p>
        <p class="chunk" data-nb-ref-number="3" data-nb-words="121" data-nb-chars="699"><span class="idea" data-nb-ref-number="3" id="idea3" data-nb-words="121" data-nb-chars="699">Tak jsem se&nbsp;alespoň držela. Držela jsem farmu, sháněla s&nbsp;kovboji stáda. Každý den v&nbsp;šest jsem byla v&nbsp;sedle a&nbsp;každý den jsem si&nbsp;umiňovala, že&nbsp;to&nbsp;vydržím. Každý den jsem si&nbsp;natírala hojivou mastí modřiny a&nbsp;puchýře na&nbsp;zadku odřeném od&nbsp;koženého sedla a&nbsp;sykala bolestí. A&nbsp;každý den to&nbsp;bylo lepší. Byla jsem daleko od&nbsp;všech starých křivd a&nbsp;chyb. Daleko. Dusot koňských kopyt po&nbsp;vyprahlé cestě, šplouchání krokodýlích ocasů v&nbsp;mělkých bažinách. Pískot komárů. Stíny sov. Vím, že&nbsp;je&nbsp;to&nbsp;hlavně úkryt. Útěk. Oddechový čas. Ale před čím vlastně? Před velkými ambicemi, které Ljubodrag tak nesnášel na&nbsp;dědovi? Před tím, co&nbsp;mohlo být, nebylo a&nbsp;nebude? Před dopisy a&nbsp;starými fotkami, které si&nbsp;mě&nbsp;tady stejně našly?</span></p>
        <p class="chunk" data-nb-ref-number="4" data-nb-words="264" data-nb-chars="1595"><span class="idea" data-nb-ref-number="4" id="idea4" data-nb-words="264" data-nb-chars="1595">Když skončila kovbojská šichta, sedávala jsem v&nbsp;pokoji v&nbsp;Ljubo­dragově dřevěném domě natřeném na&nbsp;žluto. Zatáhla jsem závěsy a&nbsp;pila pomalu kávu. Natáhla jsem si&nbsp;nohy ve&nbsp;špičatých botách a&nbsp;vytáhla háčkování nebo vyšívání. Steh za&nbsp;stehem, očko za&nbsp;očkem, řadu za&nbsp;řadou jsem si&nbsp;uvědomovala, že&nbsp;to, co&nbsp;jsem nejdřív považovala za&nbsp;plnění Ljubodragova přání nebo za&nbsp;útěk, je&nbsp;vlastně můj život. Lurdinha stojí opřená v&nbsp;koutě a&nbsp;já jsem spokojená. Když se&nbsp;začalo stmívat, roztáhla jsem závěsy a&nbsp;vydala se&nbsp;k&nbsp;řece. Bylo období sucha, leden se&nbsp;lámal v&nbsp;únor a&nbsp;řeka byla vyschlá, uprostřed se&nbsp;udělal kamenný chodník z&nbsp;kulatých šedých oblázků. Mohla jsem dojít až&nbsp;na&nbsp;místo, kam Ljubodrag přijel s&nbsp;paraguayskými indiány, aby prosekali první mýtinu. Vidím ho&nbsp;na&nbsp;té&nbsp;loďce. Má&nbsp;na&nbsp;hlavě slamák, hnědou halenu a&nbsp;plátěné kalhoty. Mhouří oči do&nbsp;slunce, protože sluneční brýle nikdy nenosí. Flintu drží připravenou. Rozhlíží se&nbsp;po&nbsp;hladině a&nbsp;hlídá každé podezřelé šplouchnutí, aby se&nbsp;vyhnul anakondám. Pak loďku pevně přiváže hrubým lanem k&nbsp;obrovskému eukalyptu. Kmen je&nbsp;tak široký, že&nbsp;ho&nbsp;musí obejít. Všichni vytáhnou mačety. A&nbsp;dají se&nbsp;do&nbsp;toho. Krok za&nbsp;krokem s&nbsp;pevným úmyslem v&nbsp;hlavě. Vymýtit první mýtinu. Zelená pevná hradba stromů a&nbsp;šlahounů, úskočných větví před nimi. Prales sténá, zuří a&nbsp;brání se. Posílá na&nbsp;ně&nbsp;hady, moskyty, mravence, larvy much, jedovaté komáry, horečku dengue, malárii, žlutou zimnici, tyfus a&nbsp;v&nbsp;noci jaguáři vrčení. Rozdělají ale vysoký oheň, opečou si&nbsp;maso z&nbsp;pásovce a&nbsp;po celodenní dřině usnou. Ljubodrag si&nbsp;ustele v&nbsp;loďce. Přetáhne přes ni&nbsp;moskytiéru a&nbsp;veslo si&nbsp;dá&nbsp;pod hlavu. Spokojeně kouří.</span></p>
        <p class="chunk" data-nb-ref-number="5" data-nb-words="264" data-nb-chars="1460"><span class="idea" data-nb-ref-number="5" id="idea5" data-nb-words="264" data-nb-chars="1460">Dojdu k&nbsp;tomu místu. Po&nbsp;chodníku z&nbsp;kamení mi&nbsp;to&nbsp;trvá asi půl hodiny. Vyzuju si&nbsp;boty a&nbsp;opatrně našlapuju. Lurdinhu jsem nechala doma. Stmívá se&nbsp;a&nbsp;nebe zčernalo nejen blížícím se&nbsp;večerem. Kromě něj přichází i&nbsp;bouřka. A&nbsp;bude velká. Dojdu k&nbsp;eukalyptu, loupe se&nbsp;z&nbsp;něj šedá a&nbsp;hnědá kůra a&nbsp;pronikavě voní. Bouřka funguje jako spolehlivý zesilovač všech pachů, přes řeku na&nbsp;mě&nbsp;zeleně zírá prales. Po&nbsp;nebi krouží bílé volavky. Sednu si&nbsp;na&nbsp;chodník uprostřed řeky a&nbsp;čekám. Pozoruju barvy na&nbsp;nebi. Modrá končí. Přichází šedá s&nbsp;fialovou a&nbsp;nakonec rudá a&nbsp;zlatá. Bouřka ale barvami zamíchá a&nbsp;začne do&nbsp;palety vztekle šplíchat černou. Nebe křižují vzdálené blesky a&nbsp;hrom na&nbsp;sebe nenechá dlouho čekat. Sedím tam, nohy zkřížené v&nbsp;tureckém sedu. Vím, že&nbsp;jsem teď snadný terč pro blesky. Nevadí mi&nbsp;to. Sedím a&nbsp;čekám. Nevím přesně na&nbsp;co. Snad na&nbsp;svůj život. Snad na&nbsp;další cesty do&nbsp;Evropy. Do&nbsp;Zlína. Domů. Ať&nbsp;je&nbsp;to, kde chce. Snad na&nbsp;další soudy a&nbsp;na další a&nbsp;další krabice s&nbsp;minulostí. Nepřipadám si&nbsp;malá ani nicotná. Nepřipadám si&nbsp;ale ani velká a&nbsp;silná. Nemám ani elán, ani odhodlání. Nemám klid v&nbsp;duši ani v&nbsp;srdci. Prostě tady sedím. Vysedávám uprostřed řeky a&nbsp;čekám na&nbsp;bouřku. Čekám, že&nbsp;přijde a&nbsp;naplní dešťovou vodou řeku. Vyplaví mi&nbsp;z&nbsp;hlavy všechno, co&nbsp;tam nechci mít. Déšť bude teplý a&nbsp;neosvěží vzduch. Jen omyje listí, které už&nbsp;šedne prachem a&nbsp;žloutne horkem. A&nbsp;až přestane pršet, bude horko ještě mnohem větší. Tak to&nbsp;v&nbsp;džungli chodí. S&nbsp;tím nic nezmohl ani děda a&nbsp;jeho systém.</span></p>
        <p class="chunk" data-nb-ref-number="6" data-nb-words="159" data-nb-chars="949"><span class="idea" data-nb-ref-number="6" id="idea6" data-nb-words="159" data-nb-chars="949">Cítím kroky. Poznám ho&nbsp;podle nich. Jeho velké rozložité kroky. Sedne si&nbsp;vedle mě. Rozepne si&nbsp;košili a&nbsp;motýlka strčí do&nbsp;kapsy kalhot. Pozorujeme letící volavky. A&nbsp;podle pachu kořalky poznám i&nbsp;pana Laďu. Laďa Pinga se&nbsp;taky přišel podívat na&nbsp;bouřku. Nabízí mi&nbsp;láhev. Táta zase svou poslední cigaretu. V&nbsp;dálce zní klavírní etuda. Nese se&nbsp;nad řekou. Pastviny unaveně vzdychají vedrem, krávy pomalu putují k&nbsp;žlabům a&nbsp;tam usnou. Jaguáři oči se&nbsp;na&nbsp;ně&nbsp;dívají. Řeka hrbí svůj vyschlý hřbet. Džungle se&nbsp;vlní a&nbsp;natřásá. Supí životem. Ví, že&nbsp;nad ní&nbsp;nikdo nezvítězil, že&nbsp;ani nemohl. Jen o&nbsp;krůček ustoupila. Past­vinám, našemu nadšení. Jako když při tanci uděláte úkrok před otočkou. „Tož, děvčico, já&nbsp;du, včil je&nbsp;to&nbsp;na&nbsp;tobě,“ říká děda. Co, to&nbsp;už&nbsp;neřekne. Laďa Pinga se&nbsp;zasměje a&nbsp;svalí se&nbsp;do&nbsp;vody. Ljubodrag zavrtí nesouhlasně hlavou. Klavír přestane hrát. Nebem sjede blesk. Stejně nevypočitatelný, divoký, krutý a&nbsp;krásný jako napůl zkrocená džungle všude kolem.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__053.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>