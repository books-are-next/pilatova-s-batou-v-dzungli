<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jan Antonín">
    <meta name="apple-mobile-web-app-capable" content="yes">
    <title>Jan Antonín</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./s_batou_v_dzungli__027.html">
    <link rel="next" href="./s_batou_v_dzungli__029.html">
    <meta name="nb-order" content="24">
    <link rel="self" href="s_batou_v_dzungli__028.html">
    <meta name="nb-identifier" content="pilatova-s-batou-v-dzungli-82a994e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2432" data-nb-chars="14493">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Jan Antonín</span></h1>
        <section>
          <p class="chunk" data-nb-ref-number="2" data-nb-words="95" data-nb-chars="590"><span class="idea" data-nb-ref-number="2" id="idea2" data-nb-words="95" data-nb-chars="590">Měl bych se&nbsp;ale vrátit, udělat v&nbsp;čase takovou odbočku a&nbsp;povykládat vám, co&nbsp;bylo předtím. Před Brazílií. A&nbsp;hlavně vám chci ukázat, že&nbsp;nebyl jenom jeden Baťa! Chci, abyste se&nbsp;víc vyznali, zorientovali a&nbsp;abyste si&nbsp;mě&nbsp;nepletli s&nbsp;mým nevlastním bratrem Tomášem, zakladatelem firmy. S&nbsp;tím, co&nbsp;byl vždycky předtím. Přede mnou. Prostě proto, že&nbsp;byl starší. Dřív se&nbsp;narodil. O&nbsp;dvacet dva let dřív! Nikdy jsem mu&nbsp;neříkal Tomáši, vždycky to&nbsp;byl Tomina. A&nbsp;když jste mladší sourozenec, navíc nevlastní, navždycky zůstanete usmrkancem, poprdálkem, kterého je&nbsp;potřeba při každé vhodné příležitosti poučit.</span></p>
          <p class="chunk" data-nb-ref-number="3" data-nb-words="290" data-nb-chars="1740"><span class="idea" data-nb-ref-number="3" id="idea3" data-nb-words="290" data-nb-chars="1740">Ale Tomina byl spíš můj tata než bratr. A&nbsp;tata nás obou se&nbsp;jmenoval Antonín stejně jako já. A&nbsp;moje maminka Ludmila Hrušťáková byla jeho druhá žena. Jenže umřel, když mi&nbsp;bylo šest a&nbsp;moc jsem si&nbsp;na&nbsp;něho nepamatoval, nahradil ho&nbsp;pro mě&nbsp;Tomina. Měli jsme sice každý jinou mámu, ale stejnou náturu, a&nbsp;to bylo někdy dobře, ale když jsme si&nbsp;oba postavili hlavu, tak zase špatně. Poslal mě&nbsp;na&nbsp;měšťanku a&nbsp;do ševcovského učení. Kopyta z&nbsp;dubového, habrového nebo bukového dřeva. Ruce rozpíchané od&nbsp;šídel. Svršky přišívané ke&nbsp;stélce. Prošlapané podešve. Napínáky z&nbsp;cedrového dřeva. Vůně pravé kůže. Smrad lepidla. Oxfordky, perka, mokasíny, lodičky. A&nbsp;všechno nejdřív pěkně ručně, pomalu, postaru. Když jsem se&nbsp;vyučil, dal mi&nbsp;u&nbsp;sebe ve&nbsp;fabrice práci. Byl jsem manipulantem, účetním, nákupcem, prodavačem a&nbsp;vedoucím nákupního oddělení. Jenže ještě předtím, než jsem se&nbsp;zavedl u&nbsp;něj ve&nbsp;fabrice, mě&nbsp;Tomina poslal do&nbsp;Německa na&nbsp;zkušenou. Pracoval jsem v&nbsp;ševcovských fabrikách v&nbsp;Norimberku, Augsburgu, Kornwestheimu, Frankfurtu nad Mohanem a&nbsp;v&nbsp;Kolíně nad Rýnem. Moje školní němčina potřebovala nutně zlepšit a&nbsp;taky jsem měl za&nbsp;úkol okoukat, co&nbsp;se&nbsp;dalo. Když ale začala první válka, poslal pro mě, abych se&nbsp;hned vrátil. Měl strach, abych nenarukoval. Tehdy Tomina zachránil skoro všechny v&nbsp;kraji před světovou vojnou. Získal totiž velkou zakázku na&nbsp;výrobu pro armádu, a&nbsp;tím pádem skoro nikdo ze&nbsp;zlínských chlapů nemusel narukovat. Vždycky byl přesvědčený, že&nbsp;skutečnost je&nbsp;tady proto, aby se&nbsp;s&nbsp;ní člověk pustil do&nbsp;křížku, nebo ji&nbsp;alespoň chytře využil. A&nbsp;když prohrává, tož nevadí, ale rvát se&nbsp;musí v&nbsp;každém případě. V&nbsp;té době, když jsem se&nbsp;vrátil z&nbsp;Německa, jsem ho&nbsp;obdivoval víc než kdokoli jiný. Byl to&nbsp;pro mě&nbsp;bůh. Tata. Zachránce. Bez debat Velký člověk.</span></p>
          <p class="chunk" data-nb-ref-number="4" data-nb-words="321" data-nb-chars="1931"><span class="idea" data-nb-ref-number="4" id="idea4" data-nb-words="321" data-nb-chars="1931">A&nbsp;o&nbsp;čtyři roky později si&nbsp;vzal do&nbsp;hlavy, že&nbsp;bude dobývat Ameriku! Miloval Američany, miloval jejich smysl pro obchod a&nbsp;jejich dravost. Obdivoval Fordovu pásovou výrobu, automatizaci, produktivitu, racionalitu a&nbsp;snažil se&nbsp;ho&nbsp;napodobovat a&nbsp;samozřejmě taky překonat. Vadilo mu, že&nbsp;Američani mají vyšší životní úroveň než Evropani, a&nbsp;chtěl to&nbsp;změnit. Koupil malou továrnu v&nbsp;Lynnu ve&nbsp;státě Massachusetts a&nbsp;já se&nbsp;stal ředitelem. Jenže pak Tomina odjel a&nbsp;nechal mě&nbsp;tam se&nbsp;svým americkým snem, abych ho&nbsp;uskutečnil. Už&nbsp;z&nbsp;lodi mi&nbsp;psal dopisy a&nbsp;pokyny, každý den vydatná porce poučování. „<em>Chyby, kterých se&nbsp;dopouštíš ve&nbsp;svém uvažování, jsou zaviněny tím…,</em>“ to&nbsp;byla jeho nejoblíbenější preambule. Odjel si&nbsp;a&nbsp;nechal to&nbsp;na&nbsp;mně. Ani ho&nbsp;nenapadlo, že&nbsp;Amerika není Zlín. Podle něj byla Amerika příležitostí pro Zlín. To, že&nbsp;o&nbsp;naši výrobu žádný Američan nestál, považoval za&nbsp;můj bláznivý kapric a&nbsp;záminku, abych se&nbsp;nemusel dost snažit. Nepřipouštěl si&nbsp;odbory, konkurenci, nedůvěru zákazníků k&nbsp;levným botám kdesi z&nbsp;východu zaostalé Evropy. Psal mi&nbsp;ostře, nadával do&nbsp;darmošlapů, blbců a&nbsp;marnotratníků. Nebyl jsem schopný mu&nbsp;v&nbsp;dopisech vysvětlit, jaké to&nbsp;v&nbsp;Americe doopravdy je. Měl v&nbsp;hlavě jen svou Ameriku, své zásady a&nbsp;své vlastní schopnosti. Byl přesvědčený, že&nbsp;když si&nbsp;vždycky dokázal poradit on, dokážu to&nbsp;i&nbsp;já, jsem přece Baťa. Baťaman Baťa. A&nbsp;hotovo. Tak jsem ho&nbsp;poslal, víte kam. Ve&nbsp;dvacátém roce jsem si&nbsp;sbalil saky paky a&nbsp;odjel jsem z&nbsp;Lynnu a&nbsp;Tominovi jsem zatelegrafoval výpověď. Nastoupil jsem jako obyčejný dělník v&nbsp;jedné malé ševcovské továrně v&nbsp;Newarku a&nbsp;Tominovi jsem nepsal. Nestál jsem o&nbsp;další jeho povýšené komandování, které si&nbsp;mohl tak krásně dovolit, protože seděl na&nbsp;kožené sesli ve&nbsp;Zlíně, a&nbsp;o&nbsp;Americe věděl prdlačku. Jenže kupodivu Tominovi se&nbsp;to&nbsp;líbilo. Líbilo se&nbsp;mu, že&nbsp;jsem si&nbsp;postavil hlavu. Jako by&nbsp;na&nbsp;to&nbsp;čekal. Že&nbsp;jako pořádné chlapisko prásknu pěstí do&nbsp;stolu a&nbsp;nenechám se&nbsp;ponižovat. Že&nbsp;vytáhnu šňůru s&nbsp;kameněm na&nbsp;konci.</span></p>
          <p class="chunk" data-nb-ref-number="5" data-nb-words="390" data-nb-chars="2484"><span class="idea" data-nb-ref-number="5" id="idea5" data-nb-words="390" data-nb-chars="2484">Tak jsme si&nbsp;začali psát znova. Ale najednou se&nbsp;zajímal i&nbsp;o&nbsp;moje názory. Chtěl se&nbsp;víc dozvědět o&nbsp;amerických výrobních postupech, zase to&nbsp;bylo jako tenkrát v&nbsp;Německu, když jsem dostal za&nbsp;úkol všechno pěkně obhlídnout, abychom to&nbsp;mohli použít ve&nbsp;Zlíně. Průmyslová špionáž. Ale jistě. Jak jinak chcete přinášet pokrok? Všechno je&nbsp;jen neustálé opičení, nebo vznešeněji inspirace. A&nbsp;nemyslete si, že&nbsp;ve&nbsp;Zlíně žádní takoví obhlížeči nebyli! Samozřejmě že&nbsp;byli. Vždycky se&nbsp;každý nápad nakonec obhlídne a&nbsp;okopíruje. Tak to&nbsp;je. A&nbsp;já se&nbsp;díval pozorně až&nbsp;užasle a&nbsp;všímal jsem si&nbsp;moderních odprašovacích systémů, počítacích, kalkulačních a&nbsp;diktovacích zařízení, razicích strojů na&nbsp;logo firmy na&nbsp;podšívky, co&nbsp;byly tak kvalitní, že&nbsp;se&nbsp;dřív roztrhala bota, než se&nbsp;vymazalo z&nbsp;podšívky logo, a&nbsp;hlavně reklamy, která využívala umělců a&nbsp;spisovatelů. A&nbsp;v&nbsp;novinách jsem viděl u&nbsp;inzerátů umělecky hezky vyvedené obrázky, a&nbsp;hned jsem o&nbsp;tom napsal Tominovi: „<em>Jenom se&nbsp;neboj obrázků, obrázky poví pohledem mnohdy to, co&nbsp;na&nbsp;dvou stranách nechutného čtení nepopíšeš.</em>“ Připadalo mi&nbsp;důležité, aby i&nbsp;umělci šli ruku v&nbsp;ruce s&nbsp;průmyslem. A&nbsp;ještě jedna věc mi&nbsp;připadala důležitá. Všechna ta&nbsp;humánní péče o&nbsp;dělníky, o&nbsp;spolupracovníky, která byla v&nbsp;těch amerických fabrikách samozřejmá. Třeba firma McElwain v&nbsp;Manchesteru zařizovala spolupracovníkům autobusovou dopravu, lékařskou péči a&nbsp;kulturní i&nbsp;sportovní vyžití! A&nbsp;u&nbsp;firmy Endicott and Johnson, kde pracovalo mnoho Slovanů, Slováků a&nbsp;Poláků, jsem viděl šest set domků pro dělníky, každý měl sedm nebo osm pokojů, zahrádku, koupelnu, vodovod, elektrické osvětlení a&nbsp;parní topení! Panečku, nebylo divu, že&nbsp;všichni Slovani, co&nbsp;mi&nbsp;o&nbsp;tom vykládali, byli nesmírně spokojení a&nbsp;o&nbsp;firmě mluvili jenom dobře. K&nbsp;domkům navíc vedly asfaltové silnice a&nbsp;chodníky, žádné blacko všude, jak tehdy za&nbsp;každé plískanice ve&nbsp;Zlíně! Psal jsem Tominovi o&nbsp;plovárnách, tanečních sálech, čítárnách, odborných časopisech, které dělníci můžou číst v&nbsp;pracovní době, aby se&nbsp;tak přirozeně zvyšovala jejich odbornost a&nbsp;odpovědnost, o&nbsp;opatrovně pro děti, sirotčinci a&nbsp;starobinci, stálé hasičské službě a&nbsp;hlavně večerních školách pro dělníky, to&nbsp;bylo panečku něco! Tomina já&nbsp;jsme si&nbsp;z&nbsp;těch mých pozorování mnoho odnesli pro náš Zlín. Věci, které pak slibovali jako nějaký zázrak komunisti, ale my&nbsp;je&nbsp;dávno znali z&nbsp;kapitalistické Ameriky. A&nbsp;naši spolupracovníci si&nbsp;toho zázraku užívali, a&nbsp;nepotřebovali k&nbsp;tomu žádné politruky se&nbsp;srpem a&nbsp;kladivem. Stačilo, když poctivě a&nbsp;řádně pracovali v&nbsp;naší továrně.</span></p>
          <p class="chunk" data-nb-ref-number="6" data-nb-words="219" data-nb-chars="1252"><span class="idea" data-nb-ref-number="6" id="idea6" data-nb-words="219" data-nb-chars="1252">V&nbsp;jednadvacátém mi&nbsp;Tomina nabídl místo prodavače v&nbsp;Londýně. Moje angličtina už&nbsp;byla výborná a&nbsp;Tomina chtěl, abych si&nbsp;osvojil i&nbsp;britský přízvuk a&nbsp;manýry. Ale nezdržel jsem se&nbsp;tam kdovíjak dlouho. Za&nbsp;rok jsem musel narukovat jako vojín 13. pěšího pluku v&nbsp;Šumperku. Bylo to&nbsp;horské městečko v&nbsp;Sudetech, ale líbilo se&nbsp;mi&nbsp;tam, německy spořádané a&nbsp;lidé tam měli elán a&nbsp;takový ten horalský drsný nádech jako u&nbsp;nás na&nbsp;kotárech. A&nbsp;v&nbsp;jednadvacátém jsem se&nbsp;taky oženil. Vzal jsem si&nbsp;Mařenku Gerbecovou. Moji milou paní Baťovou. Měli jsme spolu pět dětí. První se&nbsp;nám ve&nbsp;dvaadvacátém narodila Jena, ale nikdo jí&nbsp;neřekl jinak než Hana. O&nbsp;rok později přišla Ludmila a&nbsp;za dva roky Edita. Ludmila a&nbsp;Edita ale měly problémy s&nbsp;kyčlemi. Špatně se&nbsp;jim chodilo a&nbsp;museli je&nbsp;několikrát operovat. Doktor Gerbec, Mařenčin tata, nám doporučil dát si&nbsp;s&nbsp;dětmi na&nbsp;chvíli pokoj. Jenže já&nbsp;jsem jako každý správný chlap chtěl syna! No&nbsp;samozřejmě, kdo by&nbsp;nechtěl po&nbsp;všech těch děvčiskách syna! Ale počkal jsem. Slíbil jsem Mařenčinu tátovi, že&nbsp;počkám. A&nbsp;tak se&nbsp;Jeník narodil až&nbsp;o&nbsp;pět let později. A&nbsp;po něm ještě za&nbsp;tři roky poslední dcera Marie. S&nbsp;Tominou se&nbsp;mi&nbsp;teď už&nbsp;po&nbsp;té&nbsp;slavné americké rebélii pracovalo dobře. Jezdili jsme spolu po&nbsp;celé Evropě. Snili. Plánovali. Vždycky společně.</span></p>
          <p class="chunk" data-nb-ref-number="7" data-nb-words="180" data-nb-chars="1113"><span class="idea" data-nb-ref-number="7" id="idea7" data-nb-words="180" data-nb-chars="1113">V&nbsp;pětadvacátém roce jsem poprvé odjel do&nbsp;Jižní Ameriky. A&nbsp;nechal jsem tam kus svého srdce. A&nbsp;taky nervů. Projel jsem Brazílii, Argentinu, Uruguay, Chile a&nbsp;všude jsem pro naši fabriku sháněl nové zdroje kvalitních kůží. A&nbsp;našel jsem! Našel jsem, co&nbsp;jsme hledali, ale taky jsem narazil na&nbsp;neschopnost našeho exportního oddělení, na&nbsp;lidi líné myslet jinak než v&nbsp;češtině a&nbsp;česky, lenochy neschopné hbitě odpovědět na&nbsp;telegram, vidět dopředu a&nbsp;dát mi&nbsp;volnou ruku. Nemohl jsem obchody uzavírat tak rychle, jak jsem si&nbsp;představoval, a&nbsp;hlavně jsem nemohl nikomu doma vysvětlit naprosto odlišnou náturu latinskoamerického obchodování. Nechápali, že&nbsp;v&nbsp;Brazílii každý den lítají ceny zboží a&nbsp;mění se&nbsp;hodnota jejich měny, nechápali systém fungování latinos exportérů a&nbsp;prostředníků, byli jak mezci, co&nbsp;si&nbsp;myslí, že&nbsp;všechno pojede pořád dokolečka ve&nbsp;stejných žlábcích, ale že&nbsp;se&nbsp;jednou ty&nbsp;žlábky zadřou, protože je&nbsp;už&nbsp;moc vyjezdili, a&nbsp;že musí hledat jiné cestičky, to&nbsp;jim nešlo do&nbsp;palice. Teprve jsme museli v&nbsp;našich nových školách pro pilné a&nbsp;chytré chlapce a&nbsp;dívky vycvičit nové, moderní lidi s&nbsp;rozhledem a&nbsp;jiným uvažováním.</span></p>
          <p class="chunk" data-nb-ref-number="8" data-nb-words="308" data-nb-chars="1797"><span class="idea" data-nb-ref-number="8" id="idea8" data-nb-words="308" data-nb-chars="1797">Ale nebyla to&nbsp;jenom cesta plná obchodování a&nbsp;otravování se&nbsp;s&nbsp;hlupačiskama z&nbsp;exportního oddělení, byla to&nbsp;taky moje první opravdová cesta. Projezdil jsem Evropu i&nbsp;Spojené státy, to&nbsp;ano, ale tohle, tohle bylo dočista něco jiného. Byla to&nbsp;divočina! A&nbsp;já v&nbsp;sobě tu&nbsp;divokost objevil až&nbsp;tam, na&nbsp;jižní polokouli, pod tím silným sluncem, na&nbsp;které bez klobouku a&nbsp;košile s&nbsp;dlouhým rukávem nesmíte vystrčit ani nos, na&nbsp;cestách, po&nbsp;kterých naše Fordka poskakovala tak, že&nbsp;si&nbsp;Egon Ostrý prokousl jazyk. Líbily se&nbsp;mi&nbsp;všechny ty&nbsp;podivné názvy&nbsp;– Uberaba, Uberabinha, Araguari, Ipameri. Snil jsem o&nbsp;tom, že&nbsp;i&nbsp;já někdy budu vypadat tak drsně a&nbsp;divoce jako <em>tropeiros</em>, honáci dobytka a&nbsp;lapači zvěře s&nbsp;dýkami a&nbsp;revolvery za&nbsp;pasem v&nbsp;širokánských kloboucích jak na&nbsp;Wild Westu. Život navýsost primitivní a&nbsp;zároveň závistihodný. Netušil jsem proč. A&nbsp;chtěl jsem na&nbsp;to&nbsp;přijít. Chtěl jsem vědět, v&nbsp;čem ta&nbsp;moje závist a&nbsp;touha vlastně spočívá, vždyť jsem měl všechno, co&nbsp;jsem chtěl. Ženu, děti, práci, skvělého bratra, naše společné dílo. Ale když jsem zahlédl ve&nbsp;večerním slunci klusat poklidně k&nbsp;obzoru jezdce na&nbsp;koních, sevřelo se&nbsp;mi&nbsp;srdce závistí. Chtěl jsem nasednout a&nbsp;odjet s&nbsp;nimi. Zavýsknout a&nbsp;prásknout obrovským koženým bičem. Pobídnout koně do&nbsp;trysku. Sehnat své stádo poslušně do&nbsp;houfu a&nbsp;pak se&nbsp;s&nbsp;ním vracet domů. Nebo se&nbsp;rozjet rozverně do&nbsp;dálky a&nbsp;nikdy se&nbsp;ne­zastavit. Být sám. Sám se&nbsp;sebou a&nbsp;s&nbsp;potem svého koně, který se&nbsp;perlí na&nbsp;černé, mastné kůži. Hrábnout mu&nbsp;prsty do&nbsp;hřívy a&nbsp;zamlaskat, aby se&nbsp;tolik nehnal. A&nbsp;večer si&nbsp;sednout s&nbsp;těmi nebezpečnými chlapy, kteří toho moc nenamluví, k&nbsp;ohni. Natáhnout se&nbsp;na&nbsp;vydělanou smradlavou kravskou kůži a&nbsp;dívat se&nbsp;na&nbsp;černou oblohu plnou hvězd. Nic nepotřebovat. Žádného boha, žádný systém, žádný čas, který bych musel a&nbsp;chtěl naplnit prací a&nbsp;snažením. Být tady. Být volný.</span></p>
          <p class="chunk" data-nb-ref-number="9" data-nb-words="243" data-nb-chars="1390"><span class="idea" data-nb-ref-number="9" id="idea9" data-nb-words="243" data-nb-chars="1390">Pak jsem se&nbsp;ale zase vrátil do&nbsp;našeho světa. Zlín rostl, bujel a&nbsp;bohatl. Lidi se&nbsp;měli dobře. Užívali si&nbsp;moderního pojetí naší práce a&nbsp;vydělávali dvakrát tolik co&nbsp;jinde. Založili jsme školy práce pro mladé muže a&nbsp;ženy. A&nbsp;nikdy jsme neztráceli zbytečně čas, všechno jsme dělali hned a&nbsp;když to&nbsp;bylo potřeba. Mysleli jsme hlavou a&nbsp;směr udávalo naše srdce. Jen někdy večer, když Lidka nebo paní Baťová hrály na&nbsp;klavír, jako by&nbsp;mě&nbsp;ta&nbsp;jejich hudba zanesla zpátky na&nbsp;ty&nbsp;nekonečné jižní pláně. Najednou jsem měl v&nbsp;nose červený prach a&nbsp;hutný pach dobytčího stáda. A&nbsp;když slunce zapadlo, slyšel jsem na&nbsp;zahradě šepot těch zamračených mužů ve&nbsp;zpocených halenách. Viděl jsem ve&nbsp;tmě jejich přimhouřené oči. Bílými zuby rvali od&nbsp;kosti hovězí maso a&nbsp;šťáva jim stékala po&nbsp;rtech na&nbsp;huňaté, špičaté kníry. Mimoděk jsem si&nbsp;otřel i&nbsp;já omastek smíšený s&nbsp;trochou krve, cítil jsem na&nbsp;jazyku tu&nbsp;divokou chuť čerstvě opečeného masa s&nbsp;příchutí kouře. Říkal jsem si, že&nbsp;bych se&nbsp;mohl natáhnout na&nbsp;zahradě na&nbsp;nějakou houni a&nbsp;spát venku. Jenže to&nbsp;by&nbsp;mě&nbsp;paní Baťová hnala! Časem jsem na&nbsp;takové nápady zapomněl. Už&nbsp;jsem na&nbsp;ty&nbsp;muže a&nbsp;na volnost tam někde za&nbsp;oceánem nemyslel. V&nbsp;hlavě jsem měl tisíc jiných věcí. Úkoly, které nemohly počkat. Budoucnost, zodpovědnost. A&nbsp;když vznikla akciová společnost Baťa, stal jsem se&nbsp;členem správní rady. Byli jsme v&nbsp;ní jen čtyři. Tomina, Mařenčin tata doktor Gerbec, Dominik Čipera a&nbsp;já.</span></p>
          <p class="chunk" data-nb-ref-number="10" data-nb-words="384" data-nb-chars="2185"><span class="idea" data-nb-ref-number="10" id="idea10" data-nb-words="384" data-nb-chars="2185">Divíte se, že&nbsp;po&nbsp;tom všem, co&nbsp;jsme spolu zažili a&nbsp;dokázali, odkázal Tomina fabriku a&nbsp;všechny svoje plány právě mně? A&nbsp;hlavně si&nbsp;mě&nbsp;konečně přestaňte plést s&nbsp;Tomíkem! To&nbsp;je&nbsp;totiž <em>bad boy</em> tohohle příběhu. Kluk, který nezapomněl přikládat polínka na&nbsp;moji smolnou hranici. Harant jeden zatracená! Je&nbsp;to&nbsp;syn Tominy, syn, o&nbsp;kterém věděl, že&nbsp;nechce, aby fabriku vedl. Odkázal mu&nbsp;hromadu majetku, ale nemyslel si, že&nbsp;by&nbsp;mohl pokračovat v&nbsp;jeho velikých myšlenkách, prostě proto, že&nbsp;neměl toho pravého baťováckého ducha. A&nbsp;muselo to&nbsp;být pro Tominu velké dumání, jak to&nbsp;udělat, aby Tomík nepřišel ke&nbsp;všemu jen tak. Proto chtěl, abych ho&nbsp;nejdřív zaučil, aby začínal od&nbsp;píky. Tak už&nbsp;je&nbsp;vám to&nbsp;trochu jasnější? Vidím, že&nbsp;ani ne. Tak znova&nbsp;– Tomáš Baťa starší alias Tomina, já&nbsp;Antonín Baťa jeho nevlastní bratr, který rozšířil naše ševcovské impérium do&nbsp;celého světa a&nbsp;postavil ten prosklený výtah, co&nbsp;se&nbsp;v&nbsp;něm před volbami vozí vaši politici, co&nbsp;mají na&nbsp;nohách mizerné, levné škrpály, které by&nbsp;si&nbsp;nikdo z&nbsp;Baťů v&nbsp;životě neobul. A&nbsp;Tomík, ten parchant, co&nbsp;se&nbsp;se&nbsp;svou matinkou, švagrovou proradnou, Máňou proti mně spřáhnul s&nbsp;nikým jiným než s&nbsp;komunisty. Rodinné rozepře, na&nbsp;to&nbsp;Čechy neužije, to&nbsp;je&nbsp;mi&nbsp;jasné, to&nbsp;jen tady v&nbsp;Brazílii mi&nbsp;dobře rozumějí, protože tady jsou rodiny posvátné, myšlení klanové a&nbsp;všechno propletené, i&nbsp;spory. Jenže Češi, ti&nbsp;se&nbsp;nechtějí dívat na&nbsp;něco tak nečitelného, jako jsou rodinné tahanice o&nbsp;majetek. Ale snad je&nbsp;vám jasné, že&nbsp;nešlo jen o&nbsp;majetek. Šlo o&nbsp;všechno ostatní, o&nbsp;ducha doby. O&nbsp;zradu, o&nbsp;komunismus, s&nbsp;nímž se&nbsp;ušpinil potomek toho, který si&nbsp;o&nbsp;komunismu myslel jenom to&nbsp;nejhorší. Tady šlo a&nbsp;pořád jde o&nbsp;tak podle vás patetické slovo, jako je&nbsp;spravedlnost. Jenže i&nbsp;když to&nbsp;nechcete pochopit, nechcete být patetičtí, ó&nbsp;jak Češi nenávidí velká slova a&nbsp;velké pravdy a&nbsp;velké ideály! Jaksi se&nbsp;to&nbsp;do&nbsp;toho našeho malého českého dolíčku nehodí, ale přesto jestli si&nbsp;alespoň někdo z&nbsp;vás neuvědomí, že&nbsp;krást se&nbsp;nemá nebo že&nbsp;ukradené věci je&nbsp;možné vrátit a&nbsp;může se&nbsp;všechno vyrovnat, spravit a&nbsp;narovnat, tak do&nbsp;té&nbsp;doby budete pořád hrbit hřbety před dalšími a&nbsp;dalšími zloději. A&nbsp;ukradli jste mi&nbsp;nejenom Zlín a&nbsp;majetek, ukradli jste mi&nbsp;především čest. A&nbsp;vrátily mi&nbsp;ji&nbsp;až&nbsp;moje dcery.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>