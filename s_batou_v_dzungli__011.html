<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dolores">
    <meta name="apple-mobile-web-app-capable" content="yes">
    <title>Dolores</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./s_batou_v_dzungli__010.html">
    <link rel="next" href="./s_batou_v_dzungli__012.html">
    <meta name="nb-order" content="7">
    <link rel="self" href="s_batou_v_dzungli__011.html">
    <meta name="nb-identifier" content="pilatova-s-batou-v-dzungli-9343d45">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1482" data-nb-chars="8748">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Dolores</span></h1>
        <section>
          <p class="chunk" data-nb-ref-number="2" data-nb-words="10" data-nb-chars="72"><span class="idea" data-nb-ref-number="2" id="idea2" data-nb-words="7" data-nb-chars="48">(Vnučka Jana Antonína Bati, dcera Ludmily Baťové<br></span>
            <span class="idea" data-nb-ref-number="3" id="idea3" data-nb-words="3" data-nb-chars="24">a&nbsp;Ljubodraga Arambašiče)</span>
          </p>
          <p class="chunk" data-nb-ref-number="3" data-nb-words="1" data-nb-chars="7"><span class="idea" data-nb-ref-number="4" id="idea4" data-nb-words="1" data-nb-chars="7">Babonky</span></p>
        </section>
        <section>
          <p class="chunk" data-nb-ref-number="4" data-nb-words="385" data-nb-chars="2270"><span class="idea" data-nb-ref-number="5" id="idea5" data-nb-words="385" data-nb-chars="2270">Říkali jsme jim tak. Malým žlutým knedlíčkům z&nbsp;vajec a&nbsp;mouky. Babička Maja je&nbsp;házela do&nbsp;polívky, do&nbsp;hovězího vývaru z&nbsp;našich bílých krav. Každý si&nbsp;mohl vzít jenom dva. To&nbsp;bylo babiččino pravidlo. Jenom dva babonky. Prali jsme se&nbsp;o&nbsp;ně u&nbsp;dětského stolu na&nbsp;zasklené terase. Tam jedly děti do&nbsp;deseti let. To&nbsp;bylo zase dědečkovo pravidlo. Až&nbsp;jsme se&nbsp;naučili slušně chovat u&nbsp;dětského stolu, přestali se&nbsp;prát o&nbsp;babonky a&nbsp;sfoukli deset svíček na&nbsp;dortu, mohli jsme slavnostně vykročit do&nbsp;světa dospělých a&nbsp;usednout k&nbsp;jejich stolu v&nbsp;hlavní jídelně. Já&nbsp;jsem ale nikdy nechtěla z&nbsp;terasy postoupit do&nbsp;dospěláckého stolování. Milovala jsem tu&nbsp;zasklenou terasu a&nbsp;pingpongový stůl, u&nbsp;kterého jsem vždycky všechny bratrance a&nbsp;někdy i&nbsp;dědečka porazila. Ráda jsem se&nbsp;prala s&nbsp;klučiskama o&nbsp;babonky a&nbsp;vůbec jsem netoužila chovat se&nbsp;slušně, držet správně příbor, vědět, která lžička je&nbsp;ta&nbsp;vhodná na&nbsp;dort, a&nbsp;dávat pozor, aby mi&nbsp;omáčka neukápla na&nbsp;halenku. Taky jsem ráda z&nbsp;terasy dospělé pozorovala, domýšlela jsem si, co&nbsp;si&nbsp;povídají, měla jsem je&nbsp;jako na&nbsp;dlani&nbsp;– dědeček má&nbsp;po&nbsp;levé ruce babičku Maju, ta&nbsp;sedí v&nbsp;čele a&nbsp;vpravo od&nbsp;ní&nbsp;sedí strýc Jano, pak strýc Nelson, teta Edita, teta Jena, které ale říkáme kdovíproč Hana, moje maminka Ludmila, té&nbsp;někdy u&nbsp;stolu říkají Lido, jugoslávský kníratý Srbín&nbsp;– strýc Dragoslav a&nbsp;můj nejmilejší tatínek Ljubodrag. Míchají se&nbsp;tam nejenom vůně jídla, ale taky srbština s&nbsp;češtinou a&nbsp;portugalštinou, moravské šťavnaté výrazy, právnická angličtina, šik francouzština z&nbsp;románů i&nbsp;tatínkovy srbské historky nebo židovské a&nbsp;německé vtipy z&nbsp;Vídně, kde studoval práva. Když už&nbsp;jsem přestala mít strach ze&nbsp;slušného vychování a&nbsp;dostala své místo vedle strýce Jana v&nbsp;hlavní jídelně, stejně jsem občas tajně pod stolem nakopla bratrance Ljuba nebo vysokého šplhouna Žiku, který na&nbsp;mě&nbsp;vždycky žaloval. Bylo to&nbsp;tenkrát tak souměrné. Všechny ty&nbsp;dny a&nbsp;prázdniny a&nbsp;Vánoce v&nbsp;Batatubě. Klapot dědečkova stroje, babička v&nbsp;kuchyni, velká dědečkova ruka, která nám nikdy nenaplácala. Schovávám se&nbsp;před lékárníkem Mariem, mám horečku a&nbsp;on mi&nbsp;přijel až&nbsp;z&nbsp;Piracaia píchnout injekci, ale já&nbsp;vím, že&nbsp;to&nbsp;bolí, a&nbsp;raději se&nbsp;schovám do&nbsp;koruny vysokého smrku, a&nbsp;on tam za&nbsp;mnou vyleze a&nbsp;maminka křičí: „Až slezeš, tak tě&nbsp;zbiju, sákra, jen počkej!“ A&nbsp;já slezu a&nbsp;dostanu injekci a&nbsp;řezu taky.</span></p>
          <p class="chunk" data-nb-ref-number="5" data-nb-words="228" data-nb-chars="1329"><span class="idea" data-nb-ref-number="6" id="idea6" data-nb-words="228" data-nb-chars="1329">Jsou to&nbsp;časy, na&nbsp;které nemůžu zapomenout, které všude hledám, vláčím s&nbsp;sebou, které nemůžu nikde najít, které občas zahlédnu tam doma, kde není moje doma, ve&nbsp;Zlíně, kde se&nbsp;nepoznávám v&nbsp;každé výloze, v&nbsp;každé ulici a&nbsp;v&nbsp;každé cihle malých domků pro panenky. Obrázky z&nbsp;dětství. Zatřeseš kaleidoskopem a&nbsp;jsou tady další a&nbsp;další broušené krystaly skla českého štěstí. Kolikrát jsem si&nbsp;říkala, že&nbsp;musím ty&nbsp;časy dostat z&nbsp;hlavy, protože bez nich nemůžu najít své vlastní, dokonalé, krásné, souměrné a&nbsp;harmonické časy, na&nbsp;které by&nbsp;zase vzpomínaly moje dcery. Jenže to&nbsp;nejde. Všechno zhaslo a&nbsp;rozplynulo se, zmizelo a&nbsp;já jsem zůstala na&nbsp;ty&nbsp;staré dobré časy sama. Jsem totiž jediná, kdo ještě mluví dobře česky. „Je to&nbsp;šecko tím jazykem, cérko,“ jako bych v&nbsp;duchu slyšela stařenky Gerbecovou a&nbsp;Hrušťákovou, co&nbsp;jsem je&nbsp;nikdy mluvit neslyšela a&nbsp;co se&nbsp;o&nbsp;nich doma často mluvilo. Šplhoun Žika už&nbsp;nežije a&nbsp;Ljubo nebo Rodolfo už&nbsp;si&nbsp;z&nbsp;těch časů pamatují hlavně to, jak dělali lumpárny a&nbsp;přejídali se&nbsp;vánoční čokoládou. Ty&nbsp;doby odstřihli. Jejich mámy, tetičky a&nbsp;strýcové jsou buď mrtví, nebo na&nbsp;češtinu zapomněli jako na&nbsp;něco, co&nbsp;odešlo s&nbsp;fabrikou v&nbsp;Batatubě, se&nbsp;smrtí strýce Jana a&nbsp;dědečka, na&nbsp;něco krásného, ale příliš vzdáleného, možná už&nbsp;nepotřebného nebo opotřebovaného, jak na&nbsp;babonky, které můžete mít jenom dva, a&nbsp;pak už&nbsp;se&nbsp;na&nbsp;vás nedostane.</span></p>
          <p class="chunk" data-nb-ref-number="6" data-nb-words="601" data-nb-chars="3517"><span class="idea" data-nb-ref-number="7" id="idea7" data-nb-words="601" data-nb-chars="3517">V&nbsp;obýváku mám obraz. Je&nbsp;velký, spíš by&nbsp;mu&nbsp;to&nbsp;slušelo v&nbsp;muzeu, a&nbsp;musím přiznat, že&nbsp;se&nbsp;sem asi nehodí. Ale aťsi, je&nbsp;to&nbsp;obraz, do&nbsp;kterého jsem si&nbsp;uložila všechno, na&nbsp;co&nbsp;nechci nikdy zapomenout. Na&nbsp;tom obraze jsem s&nbsp;maminkou Ludmilou jenom já, její jediná dcera Dolores. Jedináčka. Nechápu, proč na&nbsp;to&nbsp;v&nbsp;češtině není taky ženský rod jako v&nbsp;portugalštině. Já&nbsp;ale nejsem žádný jedináček! Jsem jedináčka. Možná vám připadá, že&nbsp;obrazy si&nbsp;nechávaly malovat jenom šlechtičny a&nbsp;královny, ale nás by&nbsp;tenkrát ani nenapadlo nechat se&nbsp;malovat, a&nbsp;navíc ještě na&nbsp;tak velký obraz, který by&nbsp;se&nbsp;vyjímal někde na&nbsp;zámku. Jenže maminka byla hodná a&nbsp;chtěla tomu starému Maďarovi pomoct. Nevím, kdo to&nbsp;vlastně byl. Působil ale tak umělecky, tak evropsky, jako by&nbsp;si&nbsp;v&nbsp;kufru páchnoucím po&nbsp;terpentýnu do&nbsp;exilu přivezl nejenom barvy a&nbsp;štětce, ale všechnu melancholii útěků, všechnu poraženeckou vychytralost těch, kteří za&nbsp;mořem už&nbsp;nikdy nedokázali začít znova. Někdo mamince řekl, že&nbsp;potřebuje peníze a&nbsp;že maluje portréty, že&nbsp;je&nbsp;to&nbsp;velký maďarský umělec, exulant jako my. Prý učil na&nbsp;akademii v&nbsp;Budapešti, portrétoval tam kdekoho, ale pak utekl před Němci jako naše rodina. Představovala jsem si&nbsp;rozevlátého bohéma v&nbsp;pláštěnce a&nbsp;baretu, ale ke&nbsp;dveřím se&nbsp;přišoural kostnatý snědý dlouhán v&nbsp;huňatém svetru s&nbsp;rukávy rozežranými od&nbsp;molů a&nbsp;místo baretu mu&nbsp;svítila do&nbsp;tmavého pokoje úplně hladká skvrnitá lebka se&nbsp;zbytky šedých kudrnatých vlasů. Představil se&nbsp;jako Stevan Kiš. Já&nbsp;mu&nbsp;ale to&nbsp;jméno nikdy nevěřila. Přišlo mi, že&nbsp;si&nbsp;ho&nbsp;vymyslel. Někdy měl na&nbsp;nose silné brýle, jindy si&nbsp;je&nbsp;vůbec nenasadil. Každopádně je&nbsp;neustále hledal a&nbsp;maďarsky přitom nadával. Nikdy pořádně nepozdravil, jen něco zahučel. Sedly jsme si&nbsp;s&nbsp;maminkou poslušně na&nbsp;židle, které přichystal, já&nbsp;na&nbsp;vyšší a&nbsp;maminka na&nbsp;nižší. Pokaždé mě&nbsp;pak bolelo v&nbsp;zádech, ale líbilo se&nbsp;mi, že&nbsp;nás ten zvláštní chlapík maluje. Líbilo se&nbsp;mi, jak mhouří oči, něco si&nbsp;pro sebe mumlá, pomalu špulí rty. Někdy nás jen skicoval, ale nikdy nám nic neukázal. Chodily jsme k&nbsp;němu dvakrát týdně asi měsíc. Pokaždé jsem si&nbsp;předtím umyla vlasy heřmánkovým šamponem, natočila si&nbsp;mikádo, na&nbsp;krk si&nbsp;vzala perlový náhrdelník a&nbsp;oblékla si&nbsp;růžové šifónové šaty a&nbsp;připnula si&nbsp;na&nbsp;ně&nbsp;brož. A&nbsp;na prstě jsem měla prstýnek s&nbsp;akvamarínem a&nbsp;diamanty a&nbsp;platinou, maminka mi&nbsp;ho&nbsp;koupila k&nbsp;patnáctým narozeninám. Připadala jsem si&nbsp;nádherná, ale dnes na&nbsp;tom obraze vidím, jaký mám jalový výraz a&nbsp;místo zasněného pohledu si&nbsp;teď rozmrzele prohlížím vykulené oči, které nevidí nic jiného než sebe. Zato maminka se&nbsp;ve&nbsp;svých černých šatech od&nbsp;Diora s&nbsp;diamantovou sponou, kterou dostala od&nbsp;babičky, když se&nbsp;vdávala, podobala ušlechtilé aristokratce. Byla tak velkolepá! A&nbsp;na tom obraze bude velkolepá navždycky. Když jsme se&nbsp;chystaly k&nbsp;tomu malíři, měla jsem strach, že&nbsp;nás cestou někdo přepadne a&nbsp;všechny ty&nbsp;skvosty nám sebere. Stalo se&nbsp;to&nbsp;ale až&nbsp;o&nbsp;dvacet let později. Vykradli nám dům a&nbsp;vzali si&nbsp;brož i&nbsp;prsten. Ale nepřišlo mi&nbsp;to&nbsp;tak strašné, protože v&nbsp;salonu visel obraz a&nbsp;na něm ty&nbsp;šperky pořád jsou. Pořád mamince sluší. Každé sezení u&nbsp;malíře jsem si&nbsp;připadala v&nbsp;těch růžových šatech a&nbsp;s&nbsp;perleťově nalakovanými nehty sladká jako Šípková Růženka z&nbsp;české pohádkové knížky. A&nbsp;možná jsem i&nbsp;byla, a&nbsp;ten Maďar byl ve&nbsp;skutečnosti uražená sudička, která na&nbsp;mě&nbsp;nastražila růži s&nbsp;trny, já&nbsp;se&nbsp;píchla a&nbsp;dodnes jsem se&nbsp;neprobudila z&nbsp;touhy po&nbsp;těch časech. Maminka si&nbsp;přes šaty pokaždé přehodila černý sametový pléd. Kaštanové vlasy si&nbsp;sčesala z&nbsp;čela a&nbsp;vypadala hrdě a&nbsp;majestátně. Její modré oči siamské kočky se&nbsp;na&nbsp;mě&nbsp;dodnes upřeně dívají.</span></p>
          <p class="chunk" data-nb-ref-number="7" data-nb-words="256" data-nb-chars="1546"><span class="idea" data-nb-ref-number="8" id="idea8" data-nb-words="256" data-nb-chars="1546">Vypadalo to&nbsp;ale, že&nbsp;ten obraz nikdy nebude náš. Maďarský malíř s&nbsp;ním nebyl pořád hotový. Nejdřív se&nbsp;zapíral, potom říkal, že&nbsp;barvy se&nbsp;potřebují dokonale usadit, potom tvrdil, že&nbsp;není spokojený a&nbsp;že celý obraz bude muset namalovat znova. A&nbsp;nakonec prohlásil, že&nbsp;nám ten obraz nedá, protože je&nbsp;to&nbsp;jeho mistrovské dílo. Jenže maminka už&nbsp;mu&nbsp;taky mistrovsky zaplatila předem a&nbsp;ten obraz byl její. On&nbsp;ale urputně kroutil hlavou a&nbsp;říkal, že&nbsp;mistrovského díla se&nbsp;nehodlá vzdát, že&nbsp;obraz pro něj má&nbsp;nevyčíslitelnou cenu, ale že&nbsp;peníze nazpět nám dát nemůže, protože žádné nemá. Maminka neměla to&nbsp;srdce mu&nbsp;odporovat, a&nbsp;tak raději poslala mého strýce Dragoslava. Vysokého, vzdělaného, kultivovaného Srbína, bývalého partyzána, který mluvil svým hlubokým hlasem velmi pomalu, velmi nerad a&nbsp;velmi důrazně. Nikdo by&nbsp;nechtěl, aby ho&nbsp;musel ručně přemlouvat. Nevím, co&nbsp;Stevanu Kišovi tenkrát můj srbínský strýc řekl. Ale jeho rozložitá postava a&nbsp;ruce jako lopaty možná stačily k&nbsp;tomu, aby nám nebohý Maďar obraz vydal. Když jsme ho&nbsp;pověsily u&nbsp;nás ve&nbsp;velkém domě v&nbsp;Sao Paulu, vypadalo to, že&nbsp;stěna, na&nbsp;které visel, na&nbsp;něj už&nbsp;dávno čekala. Celý salon se&nbsp;rozsvítil, přestože pozadí obrazu a&nbsp;těžký pozlacený rám byly tmavé. Dnes mám ale trochu výčitky svědomí a&nbsp;mám dojem, že&nbsp;bych měla znát příběh starého muže, kterému jsme možná násilím vzaly obraz, který nám patřil. Může ale někomu vlastně patřit obraz, může si&nbsp;někdo přisvojit mistrovské dílo, s&nbsp;nímž se&nbsp;nechce jeho stvořitel rozloučit? Měly jsme mu&nbsp;ten obraz nechat? Měla mít maminčina laskavost nějaké hranice?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>