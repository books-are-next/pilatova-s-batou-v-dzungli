<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jan Antonín">
    <meta name="apple-mobile-web-app-capable" content="yes">
    <title>Jan Antonín</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Markéta Pilátová: S Baťou v džungli">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="S Baťou v džungli">
    <meta property="og:title" content="S Baťou v džungli">
    <meta property="og:type" content="book">
    <meta property="og:book:author" content="Markéta Pilátová">
    <meta property="twitter:title" content="Markéta Pilátová: S Baťou v džungli">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./s_batou_v_dzungli__042.html">
    <link rel="next" href="./s_batou_v_dzungli__044.html">
    <meta name="nb-order" content="39">
    <link rel="self" href="s_batou_v_dzungli__043.html">
    <meta name="nb-identifier" content="pilatova-s-batou-v-dzungli-6035482">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1985" data-nb-chars="11965">
    <nav role="doc-toc">
      <ul class="plain section">
        <li><a href="s_batou_v_dzungli__005.html">věnování</a></li>
        <li><a href="s_batou_v_dzungli__006.html">citát</a></li>
        <li><a href="s_batou_v_dzungli__007.html">Jan Antonín Baťa</a></li>
        <li><a href="s_batou_v_dzungli__008.html">Ludmila</a></li>
        <li><a href="s_batou_v_dzungli__009.html">Edita</a></li>
        <li><a href="s_batou_v_dzungli__010.html">Jan Antonín</a></li>
        <li><a href="s_batou_v_dzungli__011.html">Dolores</a></li>
        <li><a href="s_batou_v_dzungli__012.html">Maďarský malíř</a></li>
        <li><a href="s_batou_v_dzungli__013.html">Dolores</a></li>
        <li><a href="s_batou_v_dzungli__014.html">Ljubodrag</a></li>
        <li><a href="s_batou_v_dzungli__015.html">Ludmila</a></li>
        <li><a href="s_batou_v_dzungli__016.html">Edita</a></li>
        <li><a href="s_batou_v_dzungli__017.html">Jindřich Waldes</a></li>
        <li><a href="s_batou_v_dzungli__018.html">Jan Antonín</a></li>
        <li><a href="s_batou_v_dzungli__019.html">Fabrika</a></li>
        <li><a href="s_batou_v_dzungli__020.html">Dolores</a></li>
        <li><a href="s_batou_v_dzungli__021.html">Laďa Pinga</a></li>
        <li><a href="s_batou_v_dzungli__022.html">Edita</a></li>
        <li><a href="s_batou_v_dzungli__023.html">Ludmila</a></li>
        <li><a href="s_batou_v_dzungli__024.html">Ljubodrag</a></li>
        <li><a href="s_batou_v_dzungli__025.html">Dolores</a></li>
        <li><a href="s_batou_v_dzungli__026.html">Ljubodrag</a></li>
        <li><a href="s_batou_v_dzungli__027.html">Fabrika</a></li>
        <li><a href="s_batou_v_dzungli__028.html">Jan Antonín</a></li>
        <li><a href="s_batou_v_dzungli__029.html">Edita</a></li>
        <li><a href="s_batou_v_dzungli__030.html">Jan Antonín</a></li>
        <li><a href="s_batou_v_dzungli__031.html">Ludmila</a></li>
        <li><a href="s_batou_v_dzungli__032.html">Dolores</a></li>
        <li><a href="s_batou_v_dzungli__033.html">Ljubodrag</a></li>
        <li><a href="s_batou_v_dzungli__034.html">Dolores</a></li>
        <li><a href="s_batou_v_dzungli__035.html">Jan Antonín</a></li>
        <li><a href="s_batou_v_dzungli__036.html">Ludmila</a></li>
        <li><a href="s_batou_v_dzungli__037.html">Ljubodrag</a></li>
        <li><a href="s_batou_v_dzungli__038.html">Dolores</a></li>
        <li><a href="s_batou_v_dzungli__039.html">Jan Antonín</a></li>
        <li><a href="s_batou_v_dzungli__040.html">Dolores</a></li>
        <li><a href="s_batou_v_dzungli__041.html">Jan Antonín</a></li>
        <li><a href="s_batou_v_dzungli__042.html">Ljubodrag</a></li>
        <li><a href="s_batou_v_dzungli__043.html">Jan Antonín</a></li>
        <li><a href="s_batou_v_dzungli__044.html">Ludmila</a></li>
        <li><a href="s_batou_v_dzungli__045.html">Edita</a></li>
        <li><a href="s_batou_v_dzungli__046.html">Ludmila</a></li>
        <li><a href="s_batou_v_dzungli__047.html">Edita</a></li>
        <li><a href="s_batou_v_dzungli__048.html">Ljubodrag</a></li>
        <li><a href="s_batou_v_dzungli__049.html">Dolores</a></li>
        <li><a href="s_batou_v_dzungli__050.html">Jan Antonín</a></li>
        <li><a href="s_batou_v_dzungli__051.html">Ljubodrag</a></li>
        <li><a href="s_batou_v_dzungli__052.html">Dolores</a></li>
        <li><a href="s_batou_v_dzungli__053.html">Poznámka autorky: Nedělní metoda</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__042.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Jan Antonín</span></h1>
        <section>
          <p class="chunk" data-nb-ref-number="2" data-nb-words="552" data-nb-chars="3159"><span class="idea" data-nb-ref-number="2" id="idea2" data-nb-words="552" data-nb-chars="3159">Někdy jsem chtěl být jako Ljubodrag. Někdy se&nbsp;jen tak natáhnu na&nbsp;postel v&nbsp;jeho kanceláři v&nbsp;malém městě, kolem už&nbsp;dávno není džungle. Jen ty&nbsp;prašné cesty zůstaly stejné. Džípy se&nbsp;na&nbsp;nich stejně natřásají a&nbsp;praská stejné množství pneumatik. Ležím, dívám se&nbsp;do&nbsp;stropu, lopatky větráku se&nbsp;líně otáčejí v&nbsp;horkém vánku. Počítám všechna očka na&nbsp;háčkovaném přehozu. Zatáhnu za&nbsp;sebou moskytiéru jako našedlý, jemný baldachýn a&nbsp;nechám se&nbsp;prostoupit vrstvami jeho snů a&nbsp;přemýšlení, které tady po&nbsp;něm ve&nbsp;zdech zbyly. Jeho sny a&nbsp;myšlenky byly tak jiné než ty&nbsp;moje. Byly propletené, dráždivé, často melancholické a&nbsp;vždycky divoké. A&nbsp;ušlechtilé. Vyleštěné selským rozumem. Ljubodrag myslíval na&nbsp;nohy mé&nbsp;dcery, na&nbsp;jaguáři kůže, na&nbsp;mandarinky a&nbsp;na pomeranče, na&nbsp;světovou politiku, o&nbsp;které si&nbsp;ale na&nbsp;rozdíl ode mě&nbsp;četl brazilské, a&nbsp;ne americké noviny. Myslel na&nbsp;chytání ryb, pálení uhlí v&nbsp;milířích kolem farmy, na&nbsp;indiánské stopařské stezky a&nbsp;křídla kolibříků. Jeho myšlení mělo ohnivé barvy plné posmutnělých cákanců černé. Obdivoval jsem tohoto svého zetě víc než všechny ostatní Srbíny. Chtěl jsem se&nbsp;od&nbsp;něj dozvědět, co&nbsp;vlastně doopravdy dělal za&nbsp;války. Jaké to&nbsp;bylo být partyzánem? A&nbsp;jaké to&nbsp;bylo ve&nbsp;vězení? Asi to&nbsp;ode mě&nbsp;byla neomalenost, ale chtěl jsem se&nbsp;mu&nbsp;trochu přiblížit, protože i&nbsp;když to&nbsp;byl zábavný chlapík se&nbsp;všemi těmi k&nbsp;popraskání historkami o&nbsp;Lálovi, co&nbsp;pořád trousil, cítil jsem, že&nbsp;si&nbsp;drží odstup. Nesnažil se&nbsp;mně ani Brazílii nijak přizpůsobit. On&nbsp;prostě v&nbsp;Brazílii žil. A&nbsp;nečekal na&nbsp;to, až&nbsp;se&nbsp;věci změní k&nbsp;lepšímu nebo k&nbsp;horšímu. Jeho vytáhlá, kostnatá postava, oblek, dokonale vyčištěné, pohodlné boty, výrazná čelist a&nbsp;chytré oči. Brazilci moc nevěděli, co&nbsp;si&nbsp;o&nbsp;něm mají myslet. Nikdy nikomu nedával almužny, ani když ho&nbsp;někdo poprosil. Řekl, že&nbsp;mu&nbsp;dá&nbsp;sazenici pomerančovníku, ať&nbsp;si&nbsp;ji&nbsp;zasadí a&nbsp;počká, až&nbsp;strom vyroste. Nebo prosebníkovi nabídl práci na&nbsp;farmě. Ale když viděl, že&nbsp;má&nbsp;někdo hlad, nakrmil ho. Peníze, ty&nbsp;nedával nikdy nikomu. Nabízel práci, nebo jídlo, nic jiného. To&nbsp;se&nbsp;mi&nbsp;na&nbsp;něm líbilo, i&nbsp;když jsem věděl, že&nbsp;to&nbsp;nemá ode mě. Náš systém uznával, byl jeden z&nbsp;nejlepších spolupracovníků, ale stejně jako by&nbsp;si&nbsp;vždycky věci dělal po&nbsp;svém. V&nbsp;tichosti, ale po&nbsp;svém. Někdy jsem se&nbsp;s&nbsp;ním hádal jako kdysi Tomina se&nbsp;mnou. Poučoval jsem ho. A&nbsp;on mě&nbsp;vždycky vyslechnul, a&nbsp;pak si&nbsp;udělal všechno po&nbsp;svém. Někdy mi&nbsp;říkal, že&nbsp;mě&nbsp;Brazilci podvádějí, že&nbsp;falšují účetnictví, a&nbsp;taky mi&nbsp;trpělivě vysvětloval, že&nbsp;na&nbsp;úřadech čekají na&nbsp;úplatky. To&nbsp;mě&nbsp;vždycky rozpálilo doběla. Ne&nbsp;to, co&nbsp;říkal, ale to, že&nbsp;mi&nbsp;to&nbsp;vůbec říkal! Nechtěl jsem takové věci slyšet. Chtěl jsem lidem věřit a&nbsp;chtěl jsem, aby je&nbsp;náš systém vychoval, stejně jako vychoval spolupracovníky ve&nbsp;Zlíně. Proč by&nbsp;to&nbsp;nemělo jít s&nbsp;Brazilci? No&nbsp;řekni, Ljubo, proč? Ljubo se&nbsp;jen smál a&nbsp;odpověděl: „Protože jsou to&nbsp;Brazilci, pane Šéf, proto.“ „A&nbsp;to zase pr! Všichni lidi jsou přeci všude stejní. Když se&nbsp;jim správně vysvětlí, co&nbsp;a&nbsp;jak mají dělat, tak to&nbsp;přeci musí jít, ve&nbsp;Zlíně nebo v&nbsp;Batatubě, prašť jak uhoď!“ Ljubodrag se&nbsp;jen hořce ušklíbl. „Tak si&nbsp;věřte, komu chcete, Šéfe, já&nbsp;jen říkám, jak to&nbsp;je. Jak je&nbsp;to&nbsp;teď a&nbsp;tady v&nbsp;Brazílii. Jak to&nbsp;bylo ve&nbsp;Zlíně, to&nbsp;nevím, ale teď vás tady berou na&nbsp;hůl.“</span></p>
          <p class="chunk" data-nb-ref-number="3" data-nb-words="132" data-nb-chars="795"><span class="idea" data-nb-ref-number="3" id="idea3" data-nb-words="132" data-nb-chars="795">Možná mě&nbsp;neobdivoval tolik, jak jsem chtěl. Jako by&nbsp;zažil něco, na&nbsp;co&nbsp;já&nbsp;nikdy nedosáhnu a&nbsp;o&nbsp;čem nechtěl mluvit. Když jsem jednou začal být opravdu dotěrný, odsekl, že&nbsp;bych to&nbsp;nepochopil. Samozřejmě že&nbsp;jsem se&nbsp;urazil. Proč bych to&nbsp;kruci neměl pochopit?! A&nbsp;pak jsem si&nbsp;po&nbsp;smrti do&nbsp;toho vězení zašel. Celkem nedávno. Ta&nbsp;budova ještě stojí. A&nbsp;to, co&nbsp;jsem tam v&nbsp;každé kamenné skulině napěchované kvílením, strachem, rozkoší z&nbsp;moci nad lidmi a&nbsp;hladem nahmatal, jsem tenkrát skutečně pochopit nemohl. Protože když Ljubodragovi trhali nehty gestapáci, zrovna jsem na&nbsp;zámořském parníku psal básně o&nbsp;fašismu. Ale vážil jsem si&nbsp;ho, a&nbsp;když jsem chtěl vylíčit stařence Gerbecové svého statečného zetě, napsal jsem, _„_<em>že Srbína když zabít, tož jenom pantokem a&nbsp;rozseknout mu&nbsp;hlavu vejpůl. Jinak vstane zas“.</em></span></p>
          <p class="chunk" data-nb-ref-number="4" data-nb-words="167" data-nb-chars="1018"><span class="idea" data-nb-ref-number="4" id="idea4" data-nb-words="167" data-nb-chars="1018">Ale přeci jen jsme měli s&nbsp;Ljubodragem něco společného. Fotbal. Oba jsme milovali Garrinchu. Manuela dos Santos Garrinchu. Zvaného Mané Garrincha nebo jen Garrincha. Nejlepšího brazilského hráče všech dob. Garrincha nebyl fotbalista, podle nás to&nbsp;byl baletní mistr. Umělec! Kubelík fotbalu! Jeho sestra prý tvrdila, že&nbsp;je&nbsp;to&nbsp;takový ptáček střízlík&nbsp;– garrincha, a&nbsp;to mu&nbsp;zůstalo. Ze&nbsp;všech šlamastyk na&nbsp;hřišti se&nbsp;dokázal ten střízlík vymotat a&nbsp;ještě dát gól. Taky mu&nbsp;v&nbsp;novinách říkali Křivonohý anděl, protože měl ty&nbsp;svoje svalnaté fajfky vážně křivé, ale co&nbsp;s&nbsp;nima uměl, to&nbsp;byl zázrak. V&nbsp;padesátém osmém jsem byl zrovna v&nbsp;Holandsku a&nbsp;viděl jsem v&nbsp;televizi, jak hrál na&nbsp;mistrovství světa. A&nbsp;s&nbsp;Ljubodragem a&nbsp;s&nbsp;chlapiskama jsme to&nbsp;pak ve&nbsp;fabrice donekonečna probírali. Když byli na&nbsp;hřišti v&nbsp;brazilském mužstvu Garrincha a&nbsp;Pelé, Brazilci nikdy neprohráli! Já&nbsp;i&nbsp;Ljubodrag jsme stejně jako lidi ve&nbsp;fabrice fandili týmu Corinthians ze&nbsp;Sao Paula a&nbsp;jezdili jsme spolu někdy na&nbsp;zápasy. Srbín fandí stejně jako Valach. Pěkně nahlas!</span></p>
          <p class="chunk" data-nb-ref-number="5" data-nb-words="248" data-nb-chars="1491"><span class="idea" data-nb-ref-number="5" id="idea5" data-nb-words="248" data-nb-chars="1491">Ljubodrag se&nbsp;v&nbsp;městečku na&nbsp;kraji džungle chodíval dívat na&nbsp;fotbal do&nbsp;jednoho baru plného kovbojů. Když hráli Brazilci na&nbsp;posledním mistrovství světa semifinálový mač proti Němcům, říkal jsem si, že&nbsp;bych ho&nbsp;tam třeba mohl potkat. V&nbsp;tom jeho baru na&nbsp;rohu hlavní třídy, kde se&nbsp;točí pivo Skol horší než kočičí čurání. Aby se&nbsp;dalo pít, musíte si&nbsp;do&nbsp;něj naházet led. Třeba se&nbsp;stejně jako já&nbsp;vrátí, alespoň na&nbsp;ten zápas. Ale věděl jsem, že&nbsp;to&nbsp;není moc pravděpodobné. Ljubodrag nebyl z&nbsp;těch, co&nbsp;se&nbsp;vracejí. Stejně jsem se&nbsp;tam ale potom, když jsem se&nbsp;dost naležel v&nbsp;jeho posteli, vypravil. Světlo se&nbsp;ztrácelo a&nbsp;soumrak začal pomalu bzučet jemným deštěm, co&nbsp;se&nbsp;sypal z&nbsp;mraků brazilské zimy, a&nbsp;vzrušenými hlasy kovbojů. Seděli venku na&nbsp;červených plastových židličkách, nohy rozkročené v&nbsp;zablácených kožených botách, smrděli kravinci a&nbsp;srkali nervózně zteplalé pivo. Na&nbsp;ulepené stolky se&nbsp;jim lepily rukávy zpocených kostkovaných košil. Na&nbsp;rozdíl od&nbsp;předchozích dnů, kdy si&nbsp;lidé navzájem přáli „Bom jogo“&nbsp;– „Hezký zápas“, což trochu připomínalo Vánoce, tentokrát nikdo nikomu nic nepřál. Kovbojové se&nbsp;úzkostlivě choulili pod klobouky a&nbsp;byli nervózní jak psi. Šlo o&nbsp;národ. Fotbal v&nbsp;Brazílii je&nbsp;totiž něco jiného než sportovní zábava. A&nbsp;od té&nbsp;doby, co&nbsp;jsem poprvé uviděl kličkovat Garrinchu, mě&nbsp;začalo tohle brazilské náboženství doopravdy zajímat. A&nbsp;šel jsem na&nbsp;to&nbsp;systematicky. Založil jsem si&nbsp;na&nbsp;fotbal speciální sešit s&nbsp;kroužkovou vazbou a&nbsp;lepil jsem si&nbsp;do&nbsp;něj výstřižky z&nbsp;novin. Přečetl jsem si&nbsp;kdeco.</span></p>
          <p class="chunk" data-nb-ref-number="6" data-nb-words="198" data-nb-chars="1255"><span class="idea" data-nb-ref-number="6" id="idea6" data-nb-words="198" data-nb-chars="1255">V&nbsp;zemi, kde pospolu žijí miliony evropských, asijských či&nbsp;afrických přistěhovalců, potomci otroků, indiánů a&nbsp;lidé nejrůznějších vyznání a&nbsp;sociálních rozdílů, je&nbsp;fotbal národnostním tmelem. Jakýmsi kyjovským krojem a&nbsp;folklorní písničkou nebo národním obrozením. Tahle láska a&nbsp;hrdost začala na&nbsp;konci devatenáctého století, ale fotbal byl zpočátku hrou vyhrazenou pro bílou elitu. Přivezli ho&nbsp;sem angličtí a&nbsp;němečtí imigranti a&nbsp;hrál se&nbsp;v&nbsp;jejich uzavřených klubech. Legendární je&nbsp;historka o&nbsp;míšenci a&nbsp;fotbalovém hráči Carlosi Albertovi, který se&nbsp;na&nbsp;jeden zápas profesionálů celý potřel bílým pudrem, jen aby mohl nastoupit. Když se&nbsp;pak ale zpotil, jeho lest byla odhalena a&nbsp;on vyřazen ze&nbsp;hry. Až&nbsp;ve&nbsp;dvacátých letech byli k&nbsp;fotbalu připuštěni hráči tmavé pleti a&nbsp;pověstné brazilské kličky, v&nbsp;portugalštině „jogo de&nbsp;cintura“&nbsp;– „hraní pasem“, údajně vznikly tak, že&nbsp;se&nbsp;bílí hráči snažili vyhnout přímému tělesnému střetu s&nbsp;tmavšími spoluhráči. Brazilci jsou od&nbsp;těch dob vyhýbání hrdí na&nbsp;své „jogo de&nbsp;cintura“, na&nbsp;to, že&nbsp;dokáží být tvární, v&nbsp;každé situaci si&nbsp;poradit a&nbsp;nevzdávat to&nbsp;– prokličkovat osudu pod rukama. „Tohle se&nbsp;od&nbsp;nich musíte naučit, Šéfe,“ říkával mi&nbsp;Ljubodrag. Ale já&nbsp;se&nbsp;kličky učit nechtěl. Nikdy jsem nekličkoval! Chtěl jsem chodit a&nbsp;hrát rovně.</span></p>
          <p class="chunk" data-nb-ref-number="7" data-nb-words="65" data-nb-chars="420"><span class="idea" data-nb-ref-number="7" id="idea7" data-nb-words="65" data-nb-chars="420">Jenže dneska hraní pasem ani jiné kličky nefungují. Všichni nevěřícně zíráme na&nbsp;tu&nbsp;kanonádu, kovbojové se&nbsp;po&nbsp;pátém německém gólu začnou hystericky smát, někteří zlostně nasedají na&nbsp;koně nebo do&nbsp;zablácených džípů a&nbsp;odjíždějí. Jiní vytahují svoje zahnuté kudly a&nbsp;nervózně přejíždějí po&nbsp;kostěných rukojetích. Začíná znova mrholit, ale všichni se&nbsp;ujišťují, že&nbsp;zázraky se&nbsp;dějí a&nbsp;nakonec to&nbsp;bude šest pět pro Brazílii. Nebylo.</span></p>
          <p class="chunk" data-nb-ref-number="8" data-nb-words="425" data-nb-chars="2639"><span class="idea" data-nb-ref-number="8" id="idea8" data-nb-words="425" data-nb-chars="2639">Byl to&nbsp;učiněný blitzkrieg, sedm jedna pro Němce, ale vzpomněl jsem si, že&nbsp;jsem v&nbsp;časopise Veja četl, že&nbsp;jeden z&nbsp;prvních známých profesionálních fotbalových klubů v&nbsp;Brazílii založili právě oni. Jmenoval se&nbsp;Sport Club Germânia a&nbsp;fotbal ve&nbsp;svých začátcích prosperoval hlavně na&nbsp;jihu ve&nbsp;státu Rio Grande do&nbsp;Sul osídleném převážně německými kolonisty. Jih Brazílie jsem obdivoval. Jenže tam mou vysněnou kolonizaci vymysleli a&nbsp;uskutečnili němečtí přistěhovalci o&nbsp;sto let dřív! Zúrodnili tamní hory a&nbsp;studené pralesy a&nbsp;všechno bohatství ze&nbsp;svých políček investovali a&nbsp;stavěli mrakodrapy a&nbsp;továrny na&nbsp;boty kolem bažin v&nbsp;nížině a&nbsp;pak to&nbsp;místo pojmenovali Porto Alegre. Takže fotbal dali Brazílii taky Němci. Tomuto sportu ovšem na&nbsp;jméno nemohli přijít hlavně brazilští páni intelektuálové a&nbsp;spisovatel Lima Barreto o&nbsp;něm napsal, že&nbsp;je&nbsp;to&nbsp;sport ignorantů a&nbsp;imbecilů. No&nbsp;vidíte, podle nich by&nbsp;asi všichni měli sedět někde na&nbsp;kanapi a&nbsp;číst ty&nbsp;jejich smutné a&nbsp;zamotané romány. Tehdejší brazilská dělnická třída, především komunisté a&nbsp;anarchisté, zase ve&nbsp;fotbalu viděli konzumní buržoazní zábavu, která má&nbsp;dělnictvo odlákat od&nbsp;skutečných proletářských problémů. Byli to&nbsp;ale zrovna dělníci, kdo fotbal v&nbsp;Brazílii zprofesionalizoval. Majitelé továren si&nbsp;totiž všimli rostoucí obliby fotbalu a&nbsp;začali podporovat mužstva finančně, a&nbsp;když jejich tým vyhrával, měli zajištěnou reklamu. To&nbsp;mě&nbsp;zaujalo a&nbsp;zapsal jsem si&nbsp;do&nbsp;svého sešitu plného výstřižků a&nbsp;fotek fotbalistů, že&nbsp;je&nbsp;to&nbsp;zajímavá myšlenka a&nbsp;že bych měl v&nbsp;budoucnu taky nějaký klub začít podporovat. Nebo rovnou vybudovat! Baťaman Club Brasil. Nebo Club dos Tchecos no&nbsp;Brasil. Ale pak páni spisovatelé najednou obrátili a&nbsp;v&nbsp;čtyřicátých letech už&nbsp;Mário Filho ve&nbsp;své knize Černoch v&nbsp;brazilském fotbalu píše: „Dělník, který hraje dobře fotbal, má&nbsp;zajištěnou lehčí práci. Kluci čutají na&nbsp;plácku před kostelem a&nbsp;vědí, že&nbsp;když vyrostou a&nbsp;budou dobře hrát, mají zajištěné místo v&nbsp;továrně.“ Fotbal se&nbsp;tedy stal také sociálním výtahem a&nbsp;člověk díky němu mohl přestoupit do&nbsp;vyšší sociální třídy. „Ve fotbale nepomáhalo, že&nbsp;je&nbsp;člověk z&nbsp;dobré rodiny, student nebo běloch,“ píše Filho. To&nbsp;se&nbsp;mi&nbsp;líbilo. Umínil jsem si, že&nbsp;i&nbsp;fotbal musí být součástí našeho systému. Možná že&nbsp;jsem se&nbsp;konečně učil to&nbsp;slavné „hraní pasem“, jak mě&nbsp;nabádal Ljubodrag. Když se&nbsp;v&nbsp;roce 1930 dostal k&nbsp;moci prezident Getúlio Vargas, vybral si&nbsp;právě fotbal jako symbol nové národní brazilské identity a&nbsp;všemožně ho&nbsp;podporoval. A&nbsp;Getúlio Vargas, to&nbsp;pro mě&nbsp;byla veliká inspirace. Chápal jsem, že&nbsp;potřebuje něco, co&nbsp;by&nbsp;Brazilce a&nbsp;exulanty dalo do&nbsp;jedné kupy a&nbsp;ten roztodivný národ začal táhnout za&nbsp;jeden provaz. Tož čutálisti v&nbsp;tom mohli pomoct!</span></p>
          <p class="chunk" data-nb-ref-number="9" data-nb-words="196" data-nb-chars="1177"><span class="idea" data-nb-ref-number="9" id="idea9" data-nb-words="196" data-nb-chars="1177">Jenže zápas s&nbsp;Německem už&nbsp;skončil. Chlapi vypadají, jako by&nbsp;je&nbsp;někdo polil smůlou. Jsou zaražení. Mají na&nbsp;krajíčku. Ani nenadávají. Jen nevěřícně hledí na&nbsp;velkou obrazovku televize, místo piva teď do&nbsp;sebe hážou baně třtinové kořalky. Taky ochutnám. Když jsem žil, alkohol jsem nepil, ani jsem nekouřil. To&nbsp;už&nbsp;jsem vám vykládal mockrát. Ale stejně jako tango i&nbsp;tyhle věci si&nbsp;teď dopřávám. Chuť cachaçy, té&nbsp;jejich sprosté kořaly, se&nbsp;hodí k&nbsp;fotbalu a&nbsp;můj nejmilejší hráč Garrincha to&nbsp;dobře věděl, protože se&nbsp;nakonec ze&nbsp;vší té&nbsp;slávy uchlastal. Škoda ho, chlapa šikovného. Já&nbsp;si&nbsp;tentokrát dám. Ponořím se&nbsp;do&nbsp;alkoholu, na&nbsp;chvíli se&nbsp;stanu zemitou, ostrou chutí čistého lihu kořeněnou něčím sladkým, vůní trochu špinavých kostek ledu, jejich hrkání o&nbsp;zinkové pohárky. Rozdrcená chuť máty na&nbsp;jazyku. Nasaju cigaretový kouř, chlapiska báňají jak komíny ve&nbsp;fabrice a&nbsp;mně je&nbsp;tady dobře. Ljubodrag by&nbsp;si&nbsp;s&nbsp;nimi vykládal a&nbsp;já bych poslouchal jejich teorie o&nbsp;tom, že&nbsp;Pelé a&nbsp;Garrincha už&nbsp;se&nbsp;nevrátí a&nbsp;že to&nbsp;je&nbsp;konec brazilského fotbalu, a&nbsp;tím pádem celé Brazílie. Někdo vypnul televizi. Obrovský černý chlap se&nbsp;zvedl a&nbsp;zapotácel se. „Všechno je&nbsp;na&nbsp;hovno!“ zahulákal do&nbsp;tmy. Kovbojové přikývli.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./s_batou_v_dzungli__044.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>